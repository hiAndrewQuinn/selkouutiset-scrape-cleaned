# Selkouutiset TV \| Selkouutiset \| torstai 22.2.2024

Digilompakko. Koodaajakoulutus. Nordean taide. Sää.

## Digilompakko

Ensin aiheena digilompakko.

EU aikoo ottaa käyttöön digitaalisen lompakon.

Digilompakkoon voidaan tallentaa monenlaisia asiakirjoja, esimerkiksi passi.

Digilompakon käyttö puhelimella on helppoa.

Tässä digitaalista passia testataan Helsinki-Vantaan lentoasemalla. Matkustaja pääsee lentoasemalle puhelimen avulla, paperista passia ei tarvita.

Digilompakko helpottaa myös työnhakua Euroopan unionin alueella, koska digilompakkoon voidaan tallentaa esimerkiksi tutkintotodistuksia.

EU aikoo ottaa digitaalisen lompakon käyttöön noin 2 vuoden kuluttua.

Sen jälkeen digilompakko helpottaa myös palveluiden käyttöä.

Sen avulla voi esimerkiksi lainata kirjoja ilman erillistä kirjastokorttia.

## Koodaajakoulutus

Sitten uutinen koodaajien eli ohjelmoijien koulutuksesta.

Ahvenanmaalla on alkanut koodaajien pikakoulutus. Koulutus kestää 2 vuotta.

Kurssilla on opiskelijoita monista maista. He opiskelevat yhdessä, opettajaa ei ole.

(Opiskelija Ville-Veikko Patjas)

*- Jokainen toimii opettajana ja oppilaana samaan aikaan. Me tehdään täällä ryhmätöitä pääasiassa ja se on toistaiseksi sujunut yllättävän mutkattomasti. Täällä on hyvä kannustava ilmapiiri.*

Ahvenanmaalla on alkanut koodaajien pikakoulutus.

Tarkoitus on kouluttaa koodaajia, joita ahvenanmaalaiset firmat tarvitsevat.

## Nordean taide

Lopuksi taidetta.

Pankeilla on hienoja taideaarteita.

Aikaisemmin pankkikonttoreita oli paljon, ja niiden seinille hankittiin usein maalauksia.

Näin syntyivät pankkien taidekokoelmat.

Nyt Didrichsenin taidemuseo esittelee Nordean Taidesäätiön kokoelmaa.

Kokoelmassa on teoksia kuuluisilta suomalaisilta taiteilijoilta.

Joukossa ovat esimerkiksi Pekka Halonen, Eero Järnefelt ja Helene Schjerfbeck.

Pankeilla on hienoja taideaarteita.

Näyttely Nordean taideaarteista jatkuu Didrichsenin taidemuseossa toukokuun lopulle asti.

## Perjantain sää

Vielä sääennuste.

Sää on pilvistä ja lauhaa.

Maan etelä- ja keskiosassa sataa vettä ja tuuli voimistuu.

Lämpötila on pääosin 0 ja +5 asteen välillä.

