## Radio | Selkouutiset | perjantai 3.11.2023

Maahanmuuttajien syrjintä. USA puolustaa Israelia. Sähköpotkulaudat. Presidentti Ahtisaaren hautajaiset. Sää.

### Maahanmuuttajien syrjintä

<figure>
<img src="https://images.cdn.yle.fi/image/upload/c_crop,h_1080,w_1919,x_0,y_0/ar_1.7777777777777777,c_fill,g_faces,h_675,w_1200/dpr_1.0/q_auto:eco/f_auto/fl_lossy/v1693477380/39-116537864f0696340afe" class="aw-zhx2sq hyCAoR" alt="Monet maahanmuuttajat ovat kokeneet Suomessa syrjintää. Kuva: Dan Gustafsson / Yle" />
<figcaption aria-hidden="true"><span>Monet maahanmuuttajat ovat kokeneet Suomessa syrjintää.</span><span> Kuva: Dan Gustafsson / Yle</span></figcaption>
</figure>

Monet maahanmuuttajat kokevat syrjintää Suomessa, kertoo uusi tutkimus.

Yli 40 prosenttia on kokenut syrjintää edellisen vuoden aikana.

Tutkimus kertoo, että eniten syrjintää kokevat miehet, jotka ovat muuttaneet Suomeen Afrikasta tai Lähi-idästä.

Yleensä maahanmuuttajat voivat Suomessa hyvin, mutta jotkut ovat yksinäisiä.

Suurin osa sanoo, että heillä on arkielämässä turvallinen olo. Suurin osa sanoo myös, että heillä on hyvä terveys.

Kyselyyn vastasi yli 7 800 ihmistä, jotka ovat syntyneet Suomen ulkopuolella.

### USA puolustaa Israelia

<figure>
<img src="https://images.cdn.yle.fi/image/upload/c_crop,h_1178,w_2095,x_0,y_45/ar_1.7777777777777777,c_fill,g_faces,h_675,w_1200/dpr_1.0/q_auto:eco/f_auto/fl_lossy/v1697558051/39-1187709652eacaa1698e" class="aw-zhx2sq hyCAoR" alt="USA:n ulkoministeri Antony Blinken ja Israelin pääministeri Benjamin Netanjahu tapasivat. Kuva: Chaim Chaim / EPA" />
<figcaption aria-hidden="true"><span>USA:n ulkoministeri Antony Blinken ja Israelin pääministeri Benjamin Netanjahu tapasivat.</span><span> Kuva: Chaim Chaim / EPA</span></figcaption>
</figure>

USA puolustaa Israelin toimintaa Gazassa.

USA:n ulkoministeri Antony Blinken sanoo, että Israelilla on oikeus ja velvollisuus puolustaa itseään. Blinken sanoi myös, että tavallisia ihmisiä Gazassa pitää suojella.

Ulkoministeri Blinken on vierailulla Israelissa.

Blinken sanoo, että Israel haluaa olla varma, että palestiinalainen terroristijärjestö Hamas ei enää hyökkää Gazasta Israeliin.

Hamasin hyökkäyksessä lokakuun alussa kuoli yli 1 000 israelilaista.

Sen jälkeen Israel hyökkäsi Gazaan, ja monta tuhatta ihmistä Gazassa on kuollut.

Gazassa on myös Suomalaisia.

Suomen ulkoministeriö sanoo, että Gazassa on alle 10 suomalaista. Jotkut heistä ovat lapsia.

### Sähköpotkulaudat

<figure>
<img src="https://images.cdn.yle.fi/image/upload/c_crop,h_2268,w_4032,x_0,y_378/ar_1.7777777777777777,c_fill,g_faces,h_675,w_1200/dpr_1.0/q_auto:eco/f_auto/fl_lossy/v1629190662/39-842535611aab23cf6db" class="aw-zhx2sq hyCAoR" alt="Liikaa sähköpotkulautoja? Kuva: Tommi Pylkkö / Yle" />
<figcaption aria-hidden="true"><span>Liikaa sähköpotkulautoja?</span><span> Kuva: Tommi Pylkkö / Yle</span></figcaption>
</figure>

Suurin osa suomalaisista sanoo, että sähköpotkulautoja on liian paljon. Asia selviää uudesta kyselystä.

65 prosenttia suomalaisista sanoi, että sähköpotkulautoja on liikaa.

Suuri enemmistö suomalaisista sanoi myös, että sähköpotkulaudoilla ajetaan liian kovaa vauhtia.

Monet olivat myös joutuneet kadulla vaaratilanteeseen sähköpotkulaudan takia.

### Presidentti Ahtisaaren hautajaiset

<figure>
<img src="https://images.cdn.yle.fi/image/upload/c_crop,h_3238,w_5757,x_259,y_350/ar_1.7777777777777777,c_fill,g_faces,h_675,w_1200/dpr_1.0/q_auto:eco/f_auto/fl_lossy/v1697440152/39-1186733652ce1167d3e9" class="aw-zhx2sq hyCAoR" alt="Presidentti Martti Ahtisaari. Kuva: Roger Askew / AOP" />
<figcaption aria-hidden="true"><span>Presidentti Martti Ahtisaari.</span><span> Kuva: Roger Askew / AOP</span></figcaption>
</figure>

Presidentti Martti Ahtisaaren hautajaiset järjestetään Helsingissä perjantaina 10. päivä marraskuuta.

Ahtisaaren hautajaisiin kutsutaan yli 800 vierasta.

Nykyinen presidentti Sauli Niinistö pitää hautajaisissa puheen.

Presidentti Ahtisaari viedään hautaan surukulkueessa. Kulkue kulkee kaupungin läpi Hietaniemen hautausmaalle.

Ahtisaari kuoli 16. päivä lokakuuta.

### Sää

<figure>
<img src="https://images.cdn.yle.fi/image/upload/c_crop,h_1080,w_1919,x_0,y_0/ar_1.7777777777777777,c_fill,g_faces,h_675,w_1200/dpr_1.0/q_auto:eco/f_auto/fl_lossy/v1699023031/39-11957186545088dc4556" class="aw-zhx2sq hyCAoR" alt=" Kuva: Yle" />
<figcaption aria-hidden="true"><span> Kuva: Yle</span></figcaption>
</figure>

Sää lämpenee viikonloppuna. Lauantaina etelässä sataa. Pohjoisessa ei sada.
