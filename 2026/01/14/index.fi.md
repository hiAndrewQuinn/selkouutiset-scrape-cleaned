# Selkouutiset | keskiviikko 14.1.2026

Muovikierrätys. Yritysjohtajat. Muumit. Sääennuste.

## Muovin kierrätys

Aluksi uutinen muovin kierrätyksestä.

Suomi on onnistunut hyvin muovin kierrätyksessä.

Tämä on Lamorin tehdas Porvoossa.

Tehdas tekee muovijätteestä öljyä. Sitä käytetään uusien muovien valmistuksessa.

Lamor myy muoviöljyn öljy-yhtiö Shellille.

Suomi on onnistunut hyvin muovin kierrätyksessä.

Lamor laajentaa toimintaa. Kun tehdas kasvaa, se voi käsitellä 40 000 tonnia muovia vuodessa.

Asiantuntijat uskovat, että kierrätysmuovin käyttö kasvaa tulevaisuudessa, kun EU kiristää kierrätysvaatimuksia.

## Yritysjohtajien somepäivitykset

Nyt uutinen sosiaalisesta mediasta ja yritysjohtajista.

Tekoäly ja haamukirjoittajat auttavat yritysjohtajia sosiaalisessa mediassa.

Toimitusjohtaja **Valtteri Taube** käyttää tekoälyä, kun hän kirjoittaa Linkedin-palveluun.

Linkedin on suosittu työelämän sosiaalinen media.

Sosiaalinen media on tärkeä, koska se voi tuoda yritykselle uusia asiakkaita.

Tekoäly ja haamukirjoittajat auttavat yritysjohtajia sosiaalisessa mediassa.

Haamukirjoittaja tarkoittaa, että joku muu ihminen kirjoittaa toisen ihmisen puolesta.

Valtteri Taube kertoo, että aktiivinen päivitys on tuonut yritykselle paljon uusia asiakkaita.

*”Meidän viime vuoden liikevaihto oli jotain puolen miljoonan tienoilla. Varmaan 85 pinnaa \[= prosenttia\] liikevaihdosta tuli siitä, että ollaan postailtu aktiivisesti Linkediniin.”*

## Muuminäyttelyitä lainataan USA:han

Lopuksi kulttuuriuutinen.

Tampereen Muumimuseo lainaa kaksi (2) näyttelyä USA:han.

Ne menevät museoon, joka esittelee pohjoismaista historiaa ja kulttuuria. Museo sijaitsee Seattlessa.

Näyttelyt ovat siellä maaliskuusta lokakuuhun.

Näyttelyt ovat osa Muumimuseon kokoelmaa, mutta mukana ei ole alkuperäisiä teoksia.

Tampereen Muumimuseo lainaa USA:han kaksi (2) näyttelyä.

Tampereella on maailman ainoa muumimuseo. Siksi näyttelyiden lainaaminen tuo Tampereelle hyvää huomiota.

Muumimuseo on lainannut näyttelyitä ulkomaille myös aiemmin.

## Torstain sää

Vielä sääennuste.

Torstaina sää vaihtelee.

Maan lounaisosassa on plusasteita, ajokeli voi olla huono.

Muualla maassa on pakkasta.

Lunta voi sataa vähän. Päivä on pilvinen.
