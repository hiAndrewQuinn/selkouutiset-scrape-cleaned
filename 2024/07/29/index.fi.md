# TV \| Selkouutiset \| maanantai 29.7.2024

Ilmastonmuutos ja talous. Coldplay Helsingissä. Junat Helsingin ja Turun väiillä. Sää.

## Ilmastonmuutos ja talous

Ensin aiheena ilmastonmuutos.

Ilmastonmuutos vaikuttaa myös talouteen.

Jo nyt ilmastonmuutos nostaa esimerkiksi ruuan hintaa, koska ilmaston lämpeneminen haittaa maataloutta.

Jos maapallon ilmasto lämpenee paljon, ilmastonmuutoksen vaikutukset voivat olla tulevaisuudessa tosi isoja.

Ilmastonmuutos voi vaikuttaa talouteen jopa yhtä paljon kuin sota. Näin kertoo uusi amerikkalainen tutkimus.

Ilmastonmuutos vaikuttaa siis myös talouteen.

Vaikutukset näkyvät myös Suomessa.

Ilmastonmuutos vaikuttaa jo tavaroiden hintoihin ja Suomen kauppaan muiden maiden kanssa.

Tulevaisuudessa myrskyt ja tulvat voivat lisääntyä myös Suomessa, jos ilmaston lämpenee liikaa.

## Coldplay Helsingissä

Sitten musiikkiuutinen.

Brittiläinen Coldplay-yhtye on nyt Helsingissä.

Coldplay on maailmalla tosi suosittu. Helsingissä yhtye esiintyy Olympiastadiolla.

Viikonloppuna konsertteja oli 2, ja konsertit jatkuvat vielä tiistaina ja keskiviikkona.

Kaikki konsertit ovat loppuunmyytyjä. Katsojia on yhteensä 170 000.

Coldplay on Suomessa nyt ensimmäistä kertaa.

Yhtyeen jäsenet kertovat, että he ovat ehtineet täällä myös uida ja saunoa.

Ohjelma [**Uutisviikko selkosuomeksi**](https://yle.fi/a/74-20101776) kertoo lisää Coldplaystä.

Ohjelma löytyy osoitteesta yle.fi/selkouutiset.

## Junat Helsingin ja Turun välillä

Sitten uutinen junaliikenteestä.

Junaliikenne Helsingin ja Turun välillä on taas alkanut.

Junaliikenne oli poikki 5 viikkoa ratatöiden takia.

VR kertoo, että Helsingin ja Turun välillä voi olla vielä myöhästymisiä. Junat voivat olla myöhässä noin 15 tai 20 minuuttia.

Kaukojunat kulkevat taas Helsingin ja Turun välillä.

Myös lähijunat kulkevat taas Leppävaarasta länteen. Poikkeus on E-juna, joka ei kulje vielä tällä viikolla.

## Tiistain sää

Vielä sääennuste.

Tiistaina sää on sateista. Lapissa ja maan keskiosassa sataa, muuallakin voi tulla sadekuuroja.

Lämpötilat ovat aiempaa viileämpiä. Lämpötila on alle 20 astetta, lounaassa lämpötila voi olla yli 20 astetta.

