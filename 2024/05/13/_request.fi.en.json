{
    "q": [
        "# TV \\| Selkouutiset \\| maanantai 13.5.2024",
        "",
        "Vanhustenhoito. Öljyntorjunta. Autojen lisävarusteet. Sää",
        "",
        "## Vanhustenhoito",
        "",
        "Ensin uutinen vanhustenhoidosta.",
        "",
        "Vanhusten hoitopaikkoihin on pitkät jonot.",
        "",
        "Monet vanhukset odottavat ympärivuorokautista hoitopaikkaa yli 3 kuukautta. Se on laitonta.",
        "",
        "Laki sanoo, että viranomaisilla on 3 kuukautta aikaa etsiä hoitopaikka vanhukselle, joka tarvitsee ympärivuorokautista hoitoa.",
        "",
        "Vanhusten hoitopaikkoihin on siis liian pitkät jonot, ja tilanne vain huononee säästöjen takia.",
        "",
        "Vanhusasiavaltuutettu Päivi Topo on huolissaan siitä, että rahat vanhustenhoitoon vähenevät samaan aikaan, kun vanhusten määrä kasvaa.",
        "",
        "## Öljyntorjunta",
        "",
        "Sitten aiheena öljyntorjunta merellä.",
        "",
        "Viranomaiset harjoittelevat öljyntorjuntaa säännöllisesti.",
        "",
        "Tämä harjoitus järjestettiin viime viikolla Pohjanlahdella.",
        "",
        "Mukana oli laivojen lisäksi lentokone ja helikopteri. Ne auttavat etsimään öljyä, jos sitä on päässyt mereen.",
        "",
        "Sitten öljyntorjunta-alus kerää öljyn pois merestä.",
        "",
        "Viranomaiset harjoittelevat öljyntorjuntaa säännöllisesti.",
        "",
        "Suomen merialueilla kuljetaan paljon öljyä.",
        "",
        "Viranomaisten pitää olla aina valmiina siltä varalta, että merellä tapahtuu öljyonnettomuus.",
        "",
        "## Autojen lisävarusteet",
        "",
        "Sitten aiheena autojen lisävarusteet.",
        "",
        "Lisävarusteilla halutaan lisätä autojen mukavuutta.",
        "",
        "Lisävarusteet tulevat ensin kalliisiin autoihin. Esimerkiksi tässä autossa on digitaalinen ohjaamo ja latausluukut avautuvat pyyhkäisemällä.",
        "",
        "Osa lisävarusteista voi löytyä myöhemmin myös vähän halvemmista autoista. Esimerkiksi nelipyöräohjaus löytyy ehkä useammista autoista jo lähivuosina.",
        "",
        "Lisävarusteilla halutaan lisätä autojen mukavuutta.",
        "",
        "Osa kalliiden autojen lisävarusteista on kuitenkin luksusta, jota tavallinen autoilija ei tarvitse.",
        "",
        "Tässä autossa on esimerkiksi samppanjajäähdytin.",
        "",
        "## Sää",
        "",
        "Vielä sääennuste.",
        "",
        "Huomenna aurinko paistaa suuressa osassa maata.",
        "",
        "dässä on pilvistä ja paikoin sataa vähän vettä.",
        "",
        "Lämpötila on lännessä 20-25 astetta, idässä ja pohjoisessa 15-20 astetta.",
        ""
    ],
    "source": "fi",
    "target": "en",
    "format": "text"
}