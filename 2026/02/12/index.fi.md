# Selkouutiset | torstai 12.2.2026

Peruskoulu. Rovaniemen asuntovuokraus. Eero Hirvonen. Sää.

## Peruskoulun tulevaisuus

Ensin uutinen koulusta.

Peruskoulussa on tulevaisuudessa tärkeintä, että lapsi kasvaa hyväksi ihmiseksi. Näin sanoo opetus- ja kulttuuriministeriö. Ministeriö on miettinyt sitä, millainen peruskoulu on vuonna 2045.

Opetus- ja kulttuuriministeriön mielestä koulun pitää muuttua, kun maailma muuttuu.

**Verna Bernelius** opetus- ja kulttuuriministeriöstä:

-Opitaan yhdessä toimimaan jonkun hyvän päämäärän ja paremman maailman eteen. Opitaan näkemään oman toiminnan mahdollisuudet, niin se myös vahvistaa tulevaisuususkoa.

Opetus- ja kulttuuriministeriö on miettinyt tulevaisuuden koulua. Ministeriön mielestä koulun pitää muuttua maailman mukana.

## Asuntojen vuokraus Rovaniemellä

Seuraava uutinen on Lapista.

Lappiin tulee talvella paljon ulkomaalaisia turisteja.

Rovaniemellä moni ihminen vuokraa asuntoa turisteille. Joulukuussa rovaniemeläiset tienasivat lähes 22 miljoonaa euroa vuokrarahoja turisteilta.

**Tiina Ylikangas** vuokraa asuntoa turisteille Rovaniemellä:

– Rakastan matkustamista ja teen tätä siksi, että pystyn sitten itse matkustamaan. Mulla on varattuna Jamaikan matka. Toinen on turisteilta saatu palaute ja heidän tapaaminen, mä tykkään siitä.

## Eero Hirvoselle pronssia

Nyt urheilua.

**Eero Hirvonen** oli 3. olympialaisten yhdistetyn normaalimäen kisassa. Hirvosen mitali on Suomelle näiden olympiakisojen 1. **Ilkka Herola** oli samassa yhdistetyn kisassa 5.

Miesten jääkiekossa Suomen turnaus alkoi huonosti. Suomi hävisi Slovakialle 4-1. Suomi pelaa seuraavaksi Ruotsia vastaan. Peli on perjantaina.

Taitoluistelun jäätanssissa Suomen pari **Juulia Turkkila** ja **Matthias Versluis** oli sijalla 12.

Ampumahiihdossa **Suvi Minkkinen** oli normaalimatkan kilpailussa 20.

## Sää

Vielä sääennuste.

Huomenna perjantaina lähes koko maassa paistaa aurinko. Pohjoisessa ja etelärannikolla voi paikoin olla pilvistä. Sää kylmenee loppuviikolla myös etelässä.
