# TV | Selkouutiset | perjantai 6.6.2025

Terveysasemia kiinni. Jäätelöiden etiikka. Jättimäiset pääsykokeet. Sää.

## Monet terveysasemat menevät kesällä kiinni

Aluksi terveyskeskusten kesästä.

Monet terveyskeskukset ovat kesällä kiinni pidempään kuin ennen.

Hyvinvointialueet sulkevat palveluja, koska rahaa on vähemmän. Esimerkiksi Keski-Suomessa lähes 20 terveysasemaa on kesän kiinni.

Maaseudulla on usein pitkä matka terveyskeskukseen, ja kesällä se vielä pitenee.

Liisa Niemelän matka on 70 kilometriä. Hänellä ei ole autoa, eikä seudulla ole joukkoliikennettä.

*- Pikku vaivan takia ei kannata lähteä!*

Monet terveysasemat ovat kesällä kiinni.

Sairaanhoitaja Juulia Tahvanainen sanoo, että sulku aiheuttaa paljon huolta ja ylimääräistä stressiä.

## Monen jäätelön tuotanto johtaa Venäjälle

Sitten jäätelöstä ja sodasta.

Suomalaisfirmoilla on edelleen yhteyksiä Venäjälle, vaikka hyökkäyssota Ukrainaan jatkuu.

Suomessa Froneri Finland valmistaa jäätelöitä, joita myydään Fazerin, Keskon, Lidlin ja S-ryhmän tuotemerkeillä.

Froneri kuuluu jäätelökonserniin, jonka venäläinen tytäryhtiö jatkaa toimintaa.

Firmojen toiminta Venäjällä voi tukea sotataloutta.

Suomalaisfirmat sanovat, että oman jäätelöntuottajan yhteydet Venäjälle ovat ongelma. Ne sanovat, että uutta yhteistyötä on vaikea löytää.

## Jättipääsykokeet korkeakouluihin

Lopuksi aiheena pääsykokeet.

Korkeakoulujen pääsykokeet uudistuivat tänä keväänä.

Helsingin Messukeskuksessa järjestettiin jättimäinen pääsykoe. Se oli tähän

asti suurin yliopistojen pääsykoe Suomessa.

Yliopistot järjestävät monta suurta kansallista valintakoetta. Ne pidetään eri paikkakunnilla samoina päivinä.

Samalla kokeella voi hakea moneen koulutusalaan ja moneen yliopistoon.

Valintakokeet uudistuivat tänä keväänä.

Nyt 120 eri alan koetta on supistettu 9 valtakunnalliseen tenttiin.

Helsingissä kokeeseen ilmoittautui 10 000 opiskelijaa. Vain noin puolet tuli paikalle.

## Sää

Lauantaina lähes koko maassa voi sataa.

Etelässä voi myös ukkostaa.

Tuulenpuuskat voivat olla voimakkaita etelässä ja Keski-Suomessa.

Lämpötila on yli 15 astetta.
