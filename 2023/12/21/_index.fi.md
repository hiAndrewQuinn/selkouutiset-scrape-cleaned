Radio \| Selkouutiset \| torstai 21.12.2023
-------------------------------------------

Suomalaiset ja Nato. Islannin tulivuorenpurkaus. Katujen liukkaus. Sää.

### Suomalaiset ja Nato

![Puolustusliitto Natoon kuuluu nyt 31 maata. Kuva: Jorma Vihtonen / Yle](https://images.cdn.yle.fi/image/upload/c_crop,h_2944,w_5235,x_0,y_332/ar_1.7777777777777777,c_fill,g_faces,h_675,w_1200/dpr_1.0/q_auto:eco/f_auto/fl_lossy/v1700073539/39-1201236655503578335b)

Suurin osa suomalaisista on sitä mieltä, että Suomen Nato-jäsenyys on hyvä asia. Suomesta tuli puolustusliitto Naton jäsen viime huhtikuussa.

Uusi kysely kertoo, että yli 80 prosenttia suomalaisista tukee Suomen Nato-jäsenyyttä. Vain noin 10 prosenttia suomalaisista ei pidä siitä, että Suomi kuuluu Natoon.

Natoon luottavat eniten suomalaiset, joilla on hyvä koulutus ja hyvä palkka.

Suomi päätti liittyä Natoon sen jälkeen, kun Venäjä hyökkäsi Ukrainaan.

Puolustusliitto Nato huolehtii jäsenmaiden turvallisuudesta. Natossa on Suomen lisäksi 30 muuta jäsenmaata. Natoon kuuluvat USA, Kanada ja suurin osa Euroopan maista.

### Tuhkapilvet Islannista

![Islannin tulivuorenpurkaus alkoi maanantaina. Kuva: Kristinn Magnusson / AFP](https://images.cdn.yle.fi/image/upload/c_crop,h_1395,w_2480,x_0,y_258/ar_1.7777777777777777,c_fill,g_faces,h_675,w_1200/dpr_1.0/q_auto:eco/f_auto/fl_lossy/v1702985177/39-121778965817d7552de6)

Islannin tulivuorenpurkaus on päästänyt ilmaan rikkiä. Rikin takia Islannin taivas on punainen.

Rikkipilvet kulkevat Islannista myös kohti muita maita. Rikkipilvet olivat Norjan yllä jo keskiviikkona.

Viikonloppuna rikkipilvet tulevat Suomeen. Rikkiä on ilmassa kuitenkin niin vähän, että se ei aiheuta vaaraa.

Islannin tulivuorenpurkaus alkoi maanantaina.

### Selkouutisten uusi ohjelma

Sitten tietoa selkouutisten uudesta ohjelmasta.

*Tammikuussa alkaa selkouutisten uusi radio-ohjelma Uutisviikko selkosuomeksi. Ohjelma keskittyy aina yhteen tärkeään uutisaiheeseen.*

*Joka viikko tehdään kaksi Uutisviikko-ohjelmaa. Ne lähetetään lauantaina ja sunnuntaina Radio Suomessa kello 21.12.*

*Yle Areenassa ja nettiosoitteessa yle.fi/selkouutiset voit kuunnella ohjelmat, milloin haluat.*

*Ensimmäinen Uutisviikko selkosuomeksi lähetetään lauantaina, tammikuun 13. päivä.*

*Tammikuusta alkaen arkipäivien selkouutiset lähetetään televisiossa.*

### Liukkaat kadut

![Liukkaalla kadulla on hyvä kävellä varovaisesti. Kuva: Antro Valo / Yle](https://images.cdn.yle.fi/image/upload/c_crop,h_3510,w_6240,x_0,y_257/ar_1.7777777777777777,c_fill,g_faces,h_675,w_1200/dpr_1.0/q_auto:eco/f_auto/fl_lossy/v1702982198/39-12177286581706d0746c)

Kadut ovat nyt liukkaita. Monet kadut ovat jään peitossa.

Lisäksi jään päälle on satanut lunta. Jalankulkivat kaatuvat helposti, koska he eivät huomaa liukkaita paikkoja lumen alta.

Sairaaloiden päivystyksissä on ollut torstaina ruuhkaa. Esimerkiksi Helsingin Meilahdessa oli heti aamulla 2 tunnin aikana yli 20 liukastumispotilasta.

### Sää

![](https://images.cdn.yle.fi/image/upload/c_crop,h_1080,w_1919,x_0,y_0/ar_1.7777777777777777,c_fill,g_faces,h_675,w_1200/dpr_1.0/q_auto:eco/f_auto/fl_lossy/v1703175960/39-1219504658466ff1758b)

Matalapaine on saapunut Suomeen. Etelässä sataa päivällä lunta. Myöhemmin lunta sataa myös maan keskiosassa.

Lunta kertyy yleisesti 5 senttimetriä. Etelässä ja idässä lunta voi paikoin tulla yli 10 senttimetriä.

Lumisateen takia ajokeli on huono tai erittäin huono.
