# TV | Selkouutiset | tiistai 27.1.2026

Orpo Kiinassa. Päihdehoito ja palkkiot. Misteli. Keskiviikon sää.

## Orpo Kiinassa

Aluksi uutinen Suomen ja Kiinan suhteesta.

Pääministeri **Petteri Orpo** on jatkanut vierailua Kiinassa.

Orpo on tavannut Kiinan presidentin **Xi Jinpingin**. Tapaaminen oli kohtelias. Orpo ja Xi eivät puhuneet esimerkiksi Kiinan suhteesta Venäjään.

Orpo on tavannut myös muita Kiinan johtajia.

Vierailun tarkoitus on edistää Suomen ja Kiinan kauppaa. Orpon mukana on suomalaisten firmojen edustajia.

Pääministeri Petteri Orpo on jatkanut vierailua Kiinassa.

Eilen Orpo kävi myös Pekingin Kielletyssä kaupungissa. Historiallinen palatsialue oli Kiinan keisarien asuinpaikka ja poliittisen elämän keskus.

## Päihdehoito ja palkkiot

Sitten aiheena on uusi päihdehoito.

Rinnekodit on aloittanut palkkion maksamisen päihdehoidossa.

Tutkimukset kertovat, että palkkio on tehokas keino hoitaa huumeriippuvuutta.

Asiakas voi saada saa palkkion, jos sovittu tavoite onnistuu. Tavoite voi olla esimerkiksi puhdas huumetesti tai kotitehtävän tekeminen.

Palkkio voi olla esimerkiksi lahjakortti, hygieniatuote, pikkutavara tai karkkia.

Rinnekodit aloittaa palkkion maksamisen päihdehoidossa.

Ensimmäisenä palkkiohoito on aloitettu Tampereella. Myöhemmin se laajenee myös muualle Suomeen.

## Misteli

Lopuksi aiheena on kasvilöytö.

Hämeenlinnassa on löytynyt harvinainen misteli.

Tätä ennen misteliä on löydetty Suomessa lähinnä Turun seudulla.

Misteli löytyi Ahveniston hautausmaalta, kun alueella kaadettiin huonoja puita.

Misteli elää puiden oksilla. Se on vihreä myös talvella.

Hämeenlinnassa on löytynyt harvinainen misteli.

Misteli on levinnyt todennäköisesti lintujen mukana.

## Keskiviikon sää

Vielä sääennuste.

Poutainen pakkassää jatkuu koko maassa.

Länsi-Lapissa ja Pohjois-Pohjanmaalla voi paistaa aurinko. Muualla on pilvistä.

Pakkasta on Lapissa jopa 20 astetta, muualla 5-10 astetta.
