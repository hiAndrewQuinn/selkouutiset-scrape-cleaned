# Radio \| Uutisviikko selkosuomeksi \| lauantai 1.3.2025

Välikysymykset

## Hallitus sai eduskunnalta luottamuksen

Uutisviikon aihe on välikysymys. Hallitus sai tällä viikolla eduskunnan luottamuksen äänestyksessä. Nyt kerromme lisää välikysymyksistä.

![Näin äänet jakautuivat eduskunnan välikysymysäänestyksessä.](https://images.cdn.yle.fi/image/upload/c_crop,h_675,w_1200,x_0,y_0/ar_1.7777777777777777,c_fill,g_faces,h_431,w_767/dpr_1.0/q_auto:eco/f_auto/fl_lossy/v1740571799/39-142745367bf044495ffe)

Eduskunta on äänestänyt tällä viikolla hallituksen luottamuksesta.

Hallitus sai välikysymysäänestyksessä eduskunnan luottamuksen ja voi jatkaa.

Välikysymys on opposition keino, jolla se voi mitata hallituksen luottamusta. Myös jonkun ministerin luottamusta voi mitata välikysymyksellä.

Välikysymyksen tekivät oppositiopuolueet keskusta ja Liike Nyt. Puolueet sanoivat, että hallituksen säästöt vaarantavat vanhusten hyvän hoidon.

Hallitus sai eduskunnan luottamuksen äänin 100--74 ja saa siis jatkaa. Poissa oli 25 kansanedustajaa.

Äänestyksessä kaikki oppositiopuolueiden kansanedustajat äänestivät hallitukselle epäluottamusta. Oppositiopuolueita ovat puolueet, jotka eivät kuuluu hallitukseen.

Hallituksessa ovat nyt kokoomus, perussuomalaiset, kristillisdemokraatit ja RKP.

## Välikysymyksen tekeminen

![Sosiaali- ja terveysministeri Kaisa Juuso puhumassa vanhuslaista eduskunnan suuressa salissa. Kuva: Toni Määttä / Yle](https://images.cdn.yle.fi/image/upload/c_crop,h_1852,w_3291,x_0,y_644/ar_1.7777777777777777,c_fill,g_faces,h_431,w_767/dpr_1.0/q_auto:eco/f_auto/fl_lossy/v1740491882/39-142708067bdcbe14e9a4)

Välikysymyksen tekemiseen tarvitaan vähintään 20 kansanedustajaa.

Hallituksen pitää vastata eduskunnalle 15 päivässä. Sen jälkeen eduskunta käy salissa asiasta keskustelun.

Keskustelun jälkeen eduskunta äänestää hallituksen luottamuksesta.\
Suomen tasavallan historiassa vain 4 hallitusta on joutunut eroamaan välikysymyksen takia.

Ensimmäisen kerran näin kävi vuonna 1926. Toistaiseksi viimeisen kerran hallitus kaatui välikysymysäänestykseen vuonna 1958.

## Välikysymyksiä tehdään paljon

Oppositio tekee joka vuosi monta välikysymystä.

Niiden avulla puolueet voivat nostaa asioita keskusteluun. Silloin kansalaisetkin saavat tietoa puolueiden politiikasta.

Yksi välikysymyksen tavoite on saada hallitus muuttamaan hallituksen esityksiä.

![Senioritalo Sandelsissa katsottiin televisiosta eduskuntalähetystä. Aiheena oli välikysymys vanhusten hoidosta. Kuva: Markku Pitkänen / Yle](https://images.cdn.yle.fi/image/upload/c_crop,h_2985,w_5308,x_0,y_420/ar_1.7777777777777777,c_fill,g_faces,h_431,w_767/dpr_1.0/q_auto:eco/f_auto/fl_lossy/v1740495313/39-142710967bdd741ed594)

## Kertaus

Uutisviikon aihe oli välikysymys.

Hallitus sai välikysymysäänestyksessä eduskunnan luottamuksen ja voi jatkaa.

Välikysymys on opposition keino, jolla se voi mitata hallituksen luottamusta.

Tavataan taas. Kuulemiin!

