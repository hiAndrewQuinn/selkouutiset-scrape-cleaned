# TV \| Selkouutiset \| torstai 27.6.2024

Sairaaloiden säästöt. Sähköpyörän virittäminen. Juhani Palmu. Sää.

## Sairaaloiden säästöt

Ensin aiheena sairaalat.

Suomessa keskustellaan hallituksen säästöistä, jotka vaikuttavat sairaaloihin.

Hallitus aikoo esimerkiksi vähentää sairaaloiden yöpäivystyksiä.

Hallitus laskee, että sairaaloiden toiminnasta voidaan säästää 25 miljoonaa euroa.

Oppositio on eri mieltä. Oppositiopoliitikot sanovat, että hallituksen suunnitelmat eivät tuo säästöjä.

Suomessa keskustellaan nyt hallituksen säästösuunnitelmista, jotka vaikuttavat sairaaloihin.

Sairaaloiden päivystysten vähentäminen huolestuttaa monia tavallisia suomalaisia. Näin **Meri Vuoristo** Porista:

*Että jos lapset sairastuu ja tietysti itsekin voi sairastua, oon mäkin joutunut sairaalan päivystykseen , että jos sinne ei pääse, niin mitä sit tehdään?*

## Sähköpyörän virittäminen

Sitten aiheena sähköpyörä.

Liikenteessä on paljon sähköpyöriä, joiden moottoria on viritetty.

Jos moottoria virittää, sähköpyörällä voi ajaa tavallista kovempaa vauhtia. Vauhti voi olla jopa 50 kilometriä tunnissa.

Tavallisesti sähköpyörän moottorin tuki loppuu, kun vauhti ylittää 25 kilometriä tunnissa.

Sähköpyörän virittäminen on melko helppoa, mutta se on laitonta. Laki kieltää sähköpyörän virittämisen.

Liikenteessä kuitenkin kulkee sähköpyöriä, joiden moottoria on viritetty.

Pyöräilijän pitää muistaa, että pyörästä tulee moottorikäyttöinen ajoneuvo, jos se kulkee moottorin avulla liian lujaa.

Jos nopeutta on 35 kilometriä tunnissa tai enemmän, kuljettajalla pitää olla esimerkiksi ajokortti ja liikennevakuutus.

## Juhani Palmu

Sitten uutinen taiteesta.

Taidemaalari Juhani Palmu on kuollut. Palmu oli 79-vuotias.

Tässä Palmu kertoo omista maalauksista vuonna 1988.

Pohjanmaan maisemat olivat usein Palmun maalausten aihe.

Lisäksi Palmun maalauksissa oli symbolistisia aiheita.

Juhani Palmu kuoli eilen Kauhavalla, Pohjanmaalla.

## Perjantain sää

Vielä sääennuste.

Perjantaina on kaunis ja lämmin päivä. Sää on poutainen.

Maan keskiosissa voi sataa ja ukkostaa.

Lämpötila on koko maassa yli 20 astetta. Etelässä lämpötila voi nousta 30 asteeseen.

