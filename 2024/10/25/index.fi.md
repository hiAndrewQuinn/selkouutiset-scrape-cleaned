# TV \| Selkouutiset \| perjantai 25.10.2024

Suomen ihmisluku. Vantaan koluluampuminen. Kirjamessut. Sää.

## Suomen ihmisluku

Ensin aiheena on ihmisten määrä Suomessa.

Tilastokeskus on julkaissut ennusteen siitä, miten Suomen ihmisluku kehittyy. Ennuste kertoo, että Suomessa asuu ehkä 6,5 miljoonaa ihmistä vuonna 2070. Nyt Suomessa on noin 5,6 miljoonaa ihmistä.

Tilastokeskuksen ennuste perustuu siihen, että Suomeen tulee jatkossa yhtä paljon maahanmuuttajia kuin nyt. Jos maahanmuutto vähenee, myös Suomen ihmisluku vähenee.

Poliitikot sanovat, että Tilastokeskuksen ennuste on epävarma. Poliitikkojen mielestä on vaikeaa tietää, paljonko Suomeen tulee maahanmuuttajia tulevina vuosina.

## Vantaan kouluampuminen

Nyt aihe on kouluampumisen tutkinta.

Poliisin tutkinta kouluampumisesta Vantaalla on valmistunut. Alakoulun oppilas ampui huhtikuussa muita lapsia koulun luokkahuoneessa Vantaan Viertolassa. 12-vuotias poika kuoli ja 2 tyttöä loukkaantui vakavasti.

Poliisi kertoo, että poika suunnitteli ampumista kauan. Poika sanoi kuulusteluissa, että ampumisen syy oli kiusaaminen. Poliisin ei löytänyt todisteita kiusaamisesta. Poliisi sanoo, että poika katuu ampumista.

Poliisin tutkinta kouluampumisesta Vantaalla on valmistunut. Kouluampujaa ei syytetä rikoksesta, koska hän on lapsi.

## Helsingin kirjamessut

Seuraavaksi aiheena on kirjamessut.

Helsingin kirjamessut on alkanut. Helsingin kirjamessut on Pohjoismaiden suurin kirjatapahtuma.

Kirjamessuilla on paikalla suuri määrä kirjailijoita. Messuilla on paljon kirjailijoiden haastatteluja ja keskusteluja kirjoista. Kirjamessuilla myös myydään paljon kirjoja.

Helsingin kirjamessut on alkanut. Tapahtuma jatkuu Helsingin messukeskuksessa sunnuntaihin saakka.

## Lauantain sää

Vielä sääennuste.

Etelässä sää on pilvinen. Etelässä voi sataa välillä vettä. Lämpötila on 7 ja 11 asteen välillä.

Pohjoisessa paistaa aurinko. Lämpötila on 2 ja 7 asteen välillä. Tuuli on heikkoa.

