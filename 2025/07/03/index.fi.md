# TV | Selkouutiset | torstai 3.7.2025

Puoluekannatus. Ilmastotoimet. Helmarit voittoon. Sää.

## Puoluekannatus

Aluksi uutinen politiikasta.

Perussuomalaisten kannatus on noussut. Näin kertoo Ylen uusi kannatusmittaus.

Perussuomalaisten kannatus on lähes 12 prosenttia.

Suomen suosituin puolue on edelleen SDP. Sen jälkeen tulevat kokoomus ja keskusta. Perussuomalaiset on mittauksen 4:s.

Perussuomalaisten kannatus on noussut.

Perussuomalaisten kannatus on kuitenkin nyt paljon pienempi kuin eduskuntavaaleissa. Silloin perussuomalaisten kannatus oli yli 20 prosenttia.

## Ilmastotoimet

Sitten asiaa ympäristöstä.

EU-komissio ehdottaa välitavoitetta ilmastotoimiin.

Komissio haluaa, että EU-maat vähentävät ilmastopäästöjä 90 prosenttia vuoteen 2040 mennessä.

Komission mukaan välitavoite on tärkeä. Se auttaa esimerkiksi firmoja ja sijoittajia, jotka laittavat rahaa päästöihin liittyvään teknologiaan.

Päästöjen vähentämisellä halutaan estää ilmaston lämpenemistä.

EU-komissio esittää välitavoitetta ilmastotoimiin.

EU:n tavoitteena on olla kokonaan hiilineutraali vuonna 2050. Hiilineutraali tarkoittaa, että päästöt ja niitä imevät nielut ovat yhtä suuret.

## Helmarit voittoon

Lopuksi jalkapalloa.

Suomi on voittanut ensimmäisen pelin jalkapallon EM-kisoissa.

Suomen naisten maajoukkue eli Helmarit voitti Islannin. Pelin lopputulos oli 1–0. Suomen maalin teki Katariina Kosola.

Suomi on voittanut ensimmäisen pelin jalkapallon EM-kisoissa.

Seuraavaksi Suomi pelaa Norjaa vastaan sunnuntaina.

EM-kisat järjestetään Sveitsissä.

## Perjantain sää

Vielä sääennuste.

Perjantaina Suomessa on myrsky.

Tuuli on hyvin voimakasta. Sade on rankkaa. Voi myös ukkostaa.

Lämpötila on alle 20 astetta.
