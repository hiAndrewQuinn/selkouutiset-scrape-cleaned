# TV \| Selkouutiset \| perjantai 14.2.2025

Münchenin turvallisuuskokous. Neste. Metaani. Lauantain sää.

## Münchenin turvallisuuskokous

Aluksi uutinen turvallisuuspolitiikasta.

Saksassa on alkanut Münchenin turvallisuuskokous.

Mukana on yli 60 valtionjohtajaa ja 150 ministeriä.

Suomesta kokoukseen osallistuvat esimerkiksi presidentti Alexander Stubb, ulkoministeri Elina Valtonen ja puolustusministeri Antti Häkkänen.

Kokouksen isoin asia on Ukrainan tilanne.

Monet maat ihmettelevät USA:n uutta linjaa. On epäselvää, miten USA jatkaa Ukrainan tukea.

Ukrainan rauhanneuvottelut alkavat ehkä pian.

Saksassa on alkanut Münchenin turvallisuuskokous.

Kokous kestää perjantaista sunnuntaihin.

Myös Ukraina on kutsuttu kokoukseen.

## Öljyfirma Neste

Nyt talousuutinen.

Öljyfirma Neste aloittaa isot säästöt.

Neste vähentää Suomesta noin 450 työpaikkaa ja ulkomailta noin 150 työpaikkaa.

Nesteellä on noin 4000 työntekijää.

Jo viime vuonna Neste vähensi Suomessa 320 työpaikkaa.

Öljyfirma Neste aloittaa isot säästöt.

Nesteen tavoite on säästää noin 65 miljoonan euroa vuodessa.

Syy on firman tilanne. Nesteen tulos painui viime vuonna tappiolle.

Nesteen toimitusjohtaja Heikki Malinen sanoo, että öljytuotteiden hinnat ovat pudonneet paljon.

Raaka-aineiden hinnat eivät kuitenkaan ole laskeneet yhtä paljon.

## Lehmien metaanipäästöt

Lopuksi uutinen maataloudesta

Suomalaistutkimus vähentää lehmien metaanipäästöjä.

Tämä on Luonnonvarakeskuksen tutkimustila Jokioisissa.

Navetassa on noin 125 lehmää. Täällä tutkitaan, miten metaanipäästöjä voidaan vähentää lisäravinteilla.

Tällainen anturi mittaa metaanin lehmän hengityksestä.

Suomalaistutkimus vähentää lehmien metaanipäästöjä.

Sopivalla ravintolisällä lehmien metaanipäästö väheni 20 prosenttia.

Metaani on voimakas kasvihuonekaasu. Se aiheuttaa ilmasto-ongelmia. Siksi metaanipäästöjä halutaan vähentää maataloudessa.

## Lauantain sää

Vielä sääennuste.

Lauantaina on enimmäkseen poutaa eli ei sada.

Paikoin voi kuitenkin sataa vähän lunta. Sää on suurimmassa osassa Suomea pilvinen.

Aurinko paistaa vain paikoin.

Lämpötila on -5 ja -10 asteen välillä.

