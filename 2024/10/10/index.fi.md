# TV \| Selkouutiset \| torstai 10.10.2024

Työmarkkinamalli. Sähkö. Duvteatern. Sääennuste.

## Työmarkkinamalli

Aluksi uutinen politiikasta.

Oppositio arvostelee hallituksen työmarkkinamallia.

Hallitus valmistelee vientivetoista työmarkkinamallia. Se tarkoittaa, että vientialat määräävät palkankorotusten yleisen tason.

Eduskunta keskusteli asiasta keskiviikkona.

Oppositio sanoo, että vientivetoinen malli on huono esimerkiksi sairaanhoitajille ja muille aloille, joilla on paljon naisia.

Naisvaltaisten alojen palkat ovat pieniä. Niitä ei voida nostaa tarpeeksi, jos vientiala määrää yleisen korotusprosentin. Silloin pienet palkat nousevat aina vain vähän.

Oppositio arvostelee hallituksen työmarkkinamallia.

Hallitus puolustaa mallia. Hallitus sanoo, että vientivetoinen työmarkkinamalli auttaa Suomen kilpailukykyä.

## Sähköverkko

Nyt uutinen sähköstä.

Sähkön kysyntä kasvaa nopeasti. Sähköä tarvitsevat lisää teollisuus, lämmitys ja sähköautojen lataus.

Tällä sähköautojen latausasemalla on isot akut. Akut täyttyvät hitaalla sähkövirralla. Akuista saadaan nopeasti paljon virtaa sähköautojen lataukseen.

Akkuja tulee ehkä myös muille latausasemille. Akkuja tarvitaan, koska sähköverkko ei pysty kuljettamaan sähköä tarpeeksi nopeasti.

Tilanne on hankala firmoille ja kaupungeille. Firmat eivät voi perustaa uusia tehtaita joillekin paikkakunnille.

Sähkön kysyntä kasvaa nopeasti.

Sähköverkon uusiminen on kallista ja hidasta.

Tässä rakennetaan akkusähkövarastoa asuinalueelle Espoossa.

## Duvteaternin ensi-ilta

Lopuksi kulttuuria.

Tässä harjoittelee ruotsinkielinen Duvteatern.

Duvteaternin uudella esityksellä on ensi-ilta tänään torstaina.

Tarina on murhamysteeri. Etsivätoimisto selvittää murhaa.

Esityksessä on mukana viittomakielen tulkki. Tulkki on osa näyttämön tapahtumia.

Tarkoitus on, että esitys on helposti ymmärrettävä kaikille katsojille.

Duvteaternin uudella esityksellä on ensi-ilta tänään torstaina. Esitys nähdään Svenska Teaternin Amos-lavalla Helsingissä.

## Sää

Vielä sääennuste.

Perjantaina pohjoisessa sataa vettä. Lännessä sataa välillä.

Lämpötila on etelässä 12 ja 14 asteen välillä, pohjoisessa 1 ja 11 asteen välillä.

