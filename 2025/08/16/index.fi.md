# Radio | Uutisviikko selkosuomeksi | lauantai 16.8.2025

USA:n ja Venäjän presidenttien tapaaminen

Kuuntele

Voit lukea uutiset samanaikaisesti alta.

## USA:n ja Venäjän presidenttien tapaaminen

![Trump ja Putin kättelivät lenoasemalla Alaskassa.](https://images.cdn.yle.fi/image/upload/c_crop,h_2880,w_5120,x_0,y_0/ar_1.7777777777777777,c_fill,g_faces,h_431,w_767/dpr_1.0/q_auto:eco/f_auto/fl_lossy/v1755314891/39-1507983689f8d684c676)

Avaa kuvien katselu

Presidentit tapasivat Alaskassa. Kuva: Andrew Caballero-Reynolds / AFP

Uutisviikon aihe on USA:n ja Venäjän presidenttien tapaaminen.

USA:n presidentti **Donald Trump** ja Venäjän presidentti **Vladimir Putin** ovat tavanneet Alaskassa.

Tavoite oli Ukrainan sodan lopettaminen tai ainakin tulitauko.

Tapaamisen tulokset jäivät kuitenkin vähäisiksi.

Kerromme nyt lisää presidentti Trumpin ja presidentti Putinin tapaamisen merkityksestä ja reaktioista tapaamiseen.

## Ei uutta

Presidentit Trump ja Putin keskustelivat Alaskassa noin kaksi ja puoli tuntia.

Tapaamisen jälkeen presidentit eivät kertoneet tarkkoja päätöksiä.

Trump kehui Putinia ja sanoi, että kokous meni hyvin. Presidentit eivät kuitenkaan kertoneet mitään uutta lehdistölle.

Monet asiantuntijat sanovat, että tapaaminen oli voitto Putinille, koska Putin ei tehnyt mitään myönnytyksiä ja hän pystyi välttämään uudet pakotteet.

![Volodymyr Zelenskyi puhuu Ukrainan lippujen edessä.](https://images.cdn.yle.fi/image/upload/c_crop,h_1755,w_3121,x_0,y_147/ar_1.7777777777777777,c_fill,g_faces,h_431,w_767/dpr_1.0/q_auto:eco/f_auto/fl_lossy/v1747146742/39-1464581682357a28a3e2)

Avaa kuvien katselu

Ukrainan presidentti Zelenskyi tapaa Trumpin maanantaina. Kuva: EPA

## Trumpin keskustelu Zelenskyin kanssa

Tapaamisen jälkeen Trump puhui puhelimessa Ukrainan presidentin **Volodymyr Zelenskyin** ja Euroopan johtajien kanssa.

Trump kertoi, että tavoite on saada suora rauhansopimus Ukrainan sodassa, ei pelkkä tulitauko.

Trump sanoi, että hän ja Putin ovat melko paljon samaa mieltä siitä, että Ukrainassa tarvitaan nopea ratkaisu.

## Eurooppa

Eurooppalaiset uutismediat arvioivat, että Trump ei saanut tapaamisessa aikaan tulitaukoa eikä konkreettisia päätöksiä.

Monet mediat arvioivat, että Euroopalle jää vaikeita päätöksiä siitä, miten Ukrainan tukea jatketaan ja miten pitää suhtautua Venäjään.

Ukrainan presidentti Zelenskyi matkustaa maanantaina Washingtoniin keskustelemaan Trumpin kanssa.

![Yhdysvaltain presidentin kone saaui Alaskaan.](https://images.cdn.yle.fi/image/upload/c_crop,h_2877,w_5116,x_0,y_569/ar_1.7777777777777777,c_fill,g_faces,h_431,w_767/dpr_1.0/q_auto:eco/f_auto/fl_lossy/v1755285830/39-1507975689f858b9e203)

Avaa kuvien katselu

Alaska on USA:n pohjoisin osavaltio. Myös sen pinta-ala on suurempi kuin muiden osavaltioiden. Kuva: AFP / Lehtikuva

## Tapaamisen hyvät ja huonot puolet

Trumpin ja Putinin tapaaminen vähensi ehkä Trumpin halua määrätä Venäjälle uusia pakotteita.

Putinin asema vahvistui, koska hän pääsi tapaamaan toisen suurvallan eli USA:n johtajaa.

Ukrainalle ja Euroopalle on hyvä asia, että Trump ja Putin eivät sopineet Ukrainan asioista Euroopan ja Ukrainan ohi.

Ukrainan ja Euroopan suuri pelko oli, että presidentit voivat sopia alueluovutuksista. Näin ei kuitenkaan tapahtunut.

Hyvää oli myös se, että Trump ei luvannut lieventää Venäjä-pakotteita eikä hän luvannut palata vanhoihin kauppasuhteisiin.

## Kertaus

Uutisviikon aihe oli USA:n ja Venäjän presidenttien tapaaminen Alaskassa.

Presidentit Trump ja Putin keskustelivat Ukrainan sodasta, mutta tapaamisen tulokset jäivät pieniksi.

Trump ei saanut aikaan tulitaukoa, mutta Putinin asema vahvistui, kun hän pääsi tällaiseen tapaamiseen.

Tämä oli uutisviikko selkosuomeksi. Tavataan taas, kuulemiin!
