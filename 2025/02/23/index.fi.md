# Radio \| Uutisiviikko selkosuomeksi \| sunnuntai 23.2.2025

Kansalaisuuskoe

Tällä kertaa uutisviikon aihe on kansalaisuuskoe.

Suomeen tulee ehkä kansalaisuuskoe.

Kansalaisuuskoe tarkoittaa, että maahanmuuttajan täytyy tehdä testi, kun hän haluaa Suomen kansalaisuuden.

Testissä maahanmuuttajan täytyy tietää tärkeimmät asiat Suomesta.

Monessa Euroopan maassa on kansalaisuuskoe.

Nyt kerromme asiasta lisää.

## Hallitus suunnittelee

![Vasemmalla on perussuomalaisen puolueen ministeri Mari Rantanen. Kuva: Silja Viitala / Yle](https://images.cdn.yle.fi/image/upload/c_crop,h_2241,w_3984,x_0,y_0/ar_1.7777777777777777,c_fill,g_faces,h_431,w_767/dpr_1.0/q_auto:eco/f_auto/fl_lossy/v1697452844/39-1186684652cd3d2d502e)

Hallitus haluaa, että Suomeen tulee kansalaisuuskoe.

Kansalaisuuskokeessa on kysymyksiä.

Kysymykset koskevat esimerkiksi Suomen tärkeimpiä lakeja.

Kysymykset koskevat myös Suomen historiaa ja suomalaisia arvoja.

Maahanmuuttajan täytyy tietää vastaukset tarpeeksi hyvin.

Hänen täytyy myös osata suomen kieli tarpeeksi hyvin.

## Suomen kulttuuri

![Kuvassa ihminen äänestää. Kansalaisuuskoe kysyy ehkä Suomen demokratiasta. Kuva: Petri Niemi](https://images.cdn.yle.fi/image/upload/c_crop,h_2268,w_4031,x_0,y_399/ar_1.7777777777777777,c_fill,g_faces,h_431,w_767/dpr_1.0/q_auto:eco/f_auto/fl_lossy/v1680447446/39-10937076429971d2e3c1)

Tulevaisuudessa Suomessa on ehkä kansalaisuuskoe.

Kansalaisuuskoe ei vielä ole varma asia, vaan hallituksen suunnitelma.

Viime keskiviikkona hallitus kertoi, millainen kansalaisuuskoe ehkä on.

Kansalaisuuskoe on testi.

Testissä maahanmuuttajan täytyy tietää Suomen kulttuurin asioita.

Täytyy tietää tärkeät ihmisoikeudet - esimerkiksi, että miehillä ja naisilla on samat oikeudet.

Voi myös olla, että testi kysyy Suomen yhteiskunnasta.

Täytyy esimerkiksi tuntea Suomen demokratia ja työelämä.

## Monessa maassa on kansalaisuuskoe

Jos Suomeen tulee kansalaisuuskoe, kenen täytyy tehdä se?

Koe eli testi täytyy ehkä tehdä, jos maahanmuuttajan ikä on 16:n ja 64:n vuoden välillä.

Testiä ei ehkä tarvitse tehdä, jos maahamuuttaja on ollut koulussa tarpeeksi paljon.

Kansalaisuuskoe ei ole Euroopassa harvinainen.

Monessa Euroopan maassa on kansalaisuuskoe, jos ihminen haluaa maan kansalaisuuden.

Ainakin 14:ssä Euroopan unionin eli EU:n jäsenmaassa on kansalaisuuskoe.

Koe on esimerkiksi Saksassa, Ranskassa, Hollannissa ja Tanskassa.

## Kertaus

Tällä kertaa Uutisviikon aihe oli kansalaisuuskoe.

Kerrataan vielä tärkeimmät asiat.

Suomeen tulee ehkä kansalaisuuskoe eli kansalaisuustesti.

Testi kysyy, kuinka hyvä tieto maahanmuuttajalla on Suomesta.

Tässä kaikki tänään. Tavataan taas, kuulemiin!

