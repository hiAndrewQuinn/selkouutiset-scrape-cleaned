# TV | Selkouutiset | maanantai 23.6.2025

Iranin varoitus. Terveyskeskusmaksut. Päivän pituus. Sää.

## Iranin varoitus

Aluksi asiaa Lähi-idästä.

Iran sanoo, että Lähi-idän sota voi laajentua.

Iran varoittaa USA:ta vakavista seurauksista viikonlopun iskujen jälkeen.

USA iski viikonloppuna 3:een ydinlaitokseen Iranissa.

Moni pelkää, että Iran saattaa kostaa USA:n iskut. Iran voi ehkä iskeä USA:n sotilaskohteisiin, laivoihin ja lentokoneisiin.

Iran voi myös sulkea Hormuzinsalmen. Hormuzinsalmi on tärkeä merireitti Persianlahdella. Sen kautta kuljetetaan paljon öljyä ja kaasua.

Iran sanoo, että Lähi-idän sota voi laajentua USA:n iskujen vuoksi.

USA tukee iskuilla Israelia. USA ja Israel haluavat, että Iran ei pysty rakentamaan ydinasetta.

## Terveyskeskusmaksut

Sitten uutinen terveyskeskusten maksuista.

Terveyskeskusmaksu voi ehkä nousta jatkossa joka vuosi.

Hallitus haluaa vaihtaa indeksiä, joka vaikuttaa maksun suuruuteen.

Uusi indeksi päivittyy kerran vuodessa. Tämä tarkoittaa, että myös terveyskeskusmaksu voi ehkä kasvaa joka vuosi.

Hallitus haluaa, että muutos tapahtuu vuonna 2027.

Terveyskeskusmaksu voi ehkä nousta jatkossa joka vuosi.

Asiantuntija sanoo, että entistä kalliimpi maksu on huono eläkeläisille ja työttömille.

## Päivän pituus

Lopuksi vielä päivän pituudesta.

Valoisan ajan määrä lyhenee jälleen.

Lauantaina vietettiin kesäpäivänseisausta. Silloin maapallon pohjoinen puolisko on kääntynyt kohti aurinkoa.

Lauantai oli Suomessa vuoden pisin päivä. Valoisaa aikaa oli enemmän kuin vuoden muina päivinä.

Pohjois-Suomessa aurinko ei laskenut lainkaan.

Kesäpäivänseisauksen jälkeen päivä alkaa jälleen lyhentyä.

Jo elokuussa illat ovat jälleen pimeitä.

## Tiistain sää

Vielä sääennuste.

Matalapaine pitää sään epävakaisena.

Tiistaina vettä sataa maan etelä- ja keskiosassa monin paikoin.

Pohjoisessakin tulee sadekuuroja.
