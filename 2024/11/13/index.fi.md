# TV \| Selkouutiset \| keskiviikko 13.11.2024

Miehet \| Käytetyt puhelimet \| Karhut \| Torstain sää

## Miehet

Ensin aiheena miehet.

Uusi tutkimus kertoo, mitä miehet Suomessa ajattelevat naisista.

Tutkimus kertoo, että Suomessa monilla miehillä on huolestuttavia mielipiteitä naisista.

Joka neljäs alle 35 vuotta vanha mies sanoo, että nainen voi ansaita väkivaltaa.

He ajattelevat, että mies voi lyödä naista, jos naisella on väärät vaatteet, ulkonäkö tai käytös.

Puolet alle 35 vuotta vanhoista miehistä sanoo myös, että naisten oikeudet voivat olla uhka miehille.

Uusi tutkimus kertoo, että Suomessa monilla nuorilla miehillä on huolestuttavia mielipiteitä naisista.

Pääministeri **Petteri Orpo** sanoo, että hän on huolissaan tutkimuksen takia.

Orpo sanoo, että on Suomen iso häpeä, että miehet tekevät väkivaltaa naisille.

## Käytetyt puhelimet

Sitten aiheena puhelimet.

Monet ihmiset ostavat nykyään käytetyn puhelimen.

Kaupat myyvät käytettyjä puhelimia paljon enemmän kuin ennen.

Suomessa on jo monta firmaa, jotka myyvät käytettyjä puhelimia. Sellaisia firmoja ovat esimerkiksi Swappie ja Telia.

Ihmiset ostavat käytettyjä laitteita enemmän kuin ennen.

Suomessa on nyt aloittanut iso uusi firma, joka myy käytettyjä puhelimia ja muita käytettyjä laitteita.

Firman nimi on Refurbed, ja se toimii 11 maassa.

Firma sanoo, että käytettyjen laitteiden suosio kasvaa. Käytetty laite on halvempi ja ympäristölle hyvä.

## Karhut

Sitten aiheena karhut.

Korkeasaaren eläintarhassa Helsingissä on 2 karhua.

Toinen on 23 vuotta vanha ja toinen 18 vuotta vanha.

Korkeasaaren karhut ovat nyt menneet talviunille. Ne nukahtivat kolme päivää sitten

Korkeasaaren karhut nukkuvat helmikuuhun saakka.

## Torstain sää

Vielä sääennuste.

Sateet loppuvat yöllä.

Torstaina melkein koko Suomessa ei sada.

Aurinko paistaa etelässä ja pohjoisessa.

