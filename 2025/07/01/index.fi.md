# TV | Selkouutiset | tiistai 1.7.2025

Finnair. Eläkkeet. Euroopan helteet. Keskiviikon sää.

## Finnair peruu

Aluksi uutinen Finnairista.

Lentoyhtiö Finnair peruu huomiselta noin 100 lentoa.

Peruminen vaikuttaa noin 7000 ihmisen matkoihin.

Lentojen perumisen syy on Ilmailualan Unionin lakko. IAU uhkaa lakolla huomenna, perjantaina ja ensi maanantaina.

Lentoliikenteen palveluiden työriitaa on soviteltu jo kaksi kuukautta. Kiistaa on ainakin palkasta.

Lentoyhtiö Finnair peruu huomiselta noin 100 lentoa.

Työriidan takia Finnair on tähän mennessä perunut jo noin 1000 lentoa.

## Eläkkeet

Sitten aiheena ovat eläkkeet.

Suomalaisten luottamus eläkejärjestelmään on laskussa.

Tämä käy ilmi kyselystä, jonka on tehnyt Eläketurvakeskus.

Noin 25 prosenttia suomalaisista arvelee, että oma toimeentulo eläkkeellä on huono tai melko huono.

Etenkin naiset ja nuoret sanovat, että oma eläke ei ehkä riitä elämiseen.

Suomalaisten luottamus eläkejärjestelmään on laskussa.

Vain 5 prosenttia uskoo, että tulee eläkkeellä hyvin toimeen.

## Euroopan helteet

Sitten kerromme Euroopan helteistä.

Länsi- ja Etelä-Euroopassa on nyt kova helle.

Helteistä on esimerkiksi Espanjassa, Portugalissa, Italiassa ja Ranskassa.

Lämpötila on monissa paikoissa noussut yli 40 asteen.

Espanjassa mitattiin viikonloppuna kesäkuun lämpöennätys, 46 astetta.

Ranskassa on annettu hellevaroituksia ja esimerkiksi kouluja on suljettu kuuman sään takia.

Euroopassa on nyt vaarallisen voimakas helleaalto.

Helle lisää ihmisten terveysongelmia ja aiheuttaa kuolemantapauksia.

Kuivassa maastossa syttyy myös maastopaloja.

Niitä on sammutettu esimerkiksi Italiassa ja Kreikassa.

## Keskiviikon sää

Vielä sääennuste.

Keskiviikkona pohjoisessa voi sataa. Muualla on poutaisempaa.

Lapissa lämpötila on alle 20 astetta. Muualla lämpötila on 20-27 astetta.
