# TV | Selkouutiset | 31.10.2025

Lukoil ja Teboil. Varhan vanhat laskut. Sorateiden kokeilukunnostus. Sää.

## Lukoil ja Teboil

Aluksi Lukoilista ja Teboilista.

Venäläinen öljyjätti Lukoil myy kansainväliset toiminnot energiayhtiö Gunvorille.

Lukoil omistaa Teboil-ketjun, joka myy polttoainetta myös Suomessa.

Lukoilille asetettiin pakotteita, kun Venäjä hyökkäsi Ukrainaan.

Lukoilin myynti voi helpottaa Teboilin tilannetta, kertoo Teboil-kauppias **Marko Kauppinen**:

\- Hyvältä. Sehän on se asia, mitä on odotettu kauppiaskunnan piirissä.

Energiafirma Neste lopetti polttoainetoimitukset Teboilille pakotteiden takia.

Teboil-kauppias kertoo, että korttimaksut eivät huoltoasemilla toimi ja polttoainetta ostetaan nyt käteisellä rahalla.

Lukoilin kauppa Gunvorille tarvitsee vielä USA:n pakoteviranomaisten hyväksynnän. Gunvorin omistaa ruotsalaismiljardööri **Torbjörn Törnqvist.**

## Varha keskeytti laskutuksen

Sitten uutinen hyvinvointialueiden laskuista.

Kerroimme tiistaina, että Varsinais-Suomen hyvinvointialue eli Varha lähettää ihmisille vanhoja laskuja.

Nyt Varha on keskeyttänyt maksumuistutusten lähettämisen. Vanhoille maksumuistutuksille voi saada 3 vuotta maksuaikaa.

Aluehallituksen puheenjohtaja **Niina Alho** kertoo, että kaikki eivät ole saaneet alkuperäistä laskua. Syytä selvitetään.

Kymmenet tuhannet ihmiset ovat saaneet Varhan maksumuistutuksen monta vuotta vanhoista laskuista.

Laskujen yhteissumma on yli 14 miljoonaa euroa.

Varha on nyt keskeyttänyt maksumuistutusten lähettämisen.

## Sorateiden kunnostuskokeilu

Lopuksi sorateistä.

Lapissa on kehitetty sorateiden rakentamista ja kunnostusta. Sorateihin tulee usein routavaurioita.

Roudassa maan pinta kovettuu ja jäätyy. Keväällä maa taas pehmenee ja pinta menee rikki.

Kokeilussa soratien pintakerrokseen on lisätty sellukuitua, josta valmistetaan paperia.

Kokeilu on kestänyt yli 3 vuotta, ja tulokset ovat lupaavia. Tiestä on tullut kestävämpi routaa vastaan. Uusi menetelmä säästää rahaa ja luontoa.

## Sää

Vielä sääennuste.

Lauantaina pilviä on runsaasti. Päivä on melkein poutainen, mutta voi sataa vähän.

Lapissa voi olla pakkasta.

Muualla lämpötila on 1 - 7 astetta.
