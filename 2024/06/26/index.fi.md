# TV \| Selkouutiset \| keskiviikko 26.6.2024

Rajalaki. Greta Thunberg. Punkki. Sää.

## Rajalaki

Ensin uutisen aiheena on uusi rajalaki.

SDP sanoo, että rajalakia pitää muuttaa, ennen kuin se tulee voimaan. Puolueen kansanedustajat sanovat, että ihmisoikeuksien pitää toteutua.

Hallitus haluaa, että turvapaikanhakijan voi käännyttää heti Suomen rajalta takaisin Venäjälle. Hallituksen tarkoitus on, että uusi laki on voimassa vuoden.

SDP sanoo, että uutta rajalakia pitää vielä muuttaa. Uusi rajalaki ei tule voimaan, jos koko oppositio vastustaa sitä eduskunnassa.

## Greta Thunberg

Seuraava uutinen on Greta Thunbergista.

Ruotsalainen ilmastoaktivisti Greta Thunberg vieraili Helsingissä. Hän piti Eduskuntatalon edessä puheen. Puheessa Thunberg arvosteli ihmisiä, joilla on valtaa. Thunberg sanoi, että he eivät kuuntele huolia ilmastonmuutoksesta.

Ilmastoaktivisti Greta Thunberg vieraili Helsingissä. Samaan aikaan ilmastoliike Elokapina järjesti mielenosoituksen Helsingin keskustassa. Poliisi vei Elokapinan mielenosoittaja pois paikalta. Poliisi vei pois myös Greta Thunbergin.

## Punkit

Nyt aiheena on punkki.

Punkkeja on Suomessa isommalla alueella kuin aikaisemmin. Esimerkiksi Meri-Lapissa on nyt tosi paljon punkkeja.

Punkki levittää sairautta, jonka nimi on puutiaisaivokuume. Jo noin 30 ihmistä on saanut Suomessa tänä vuonna puutiaisaivokuumeen. Puutiaisaivokuumetta vastaan voi ottaa rokotteen.

Punkki levittää myös borrelioosia. Borrelioosin on saanut jo yli 700 ihmistä. Borrelioosiin ei ole rokotetta.

Punkkeja on Suomessa isommalla alueella kuin aikaisemmin. Vain aivan pohjoisessa ei ole punkkeja.

## Sää

Vielä sääennuste.

Suomessa sää on poutainen ja aurinko paistaa. Sää on helteinen eli tosi lämmin. Lämpötila on 20-30 astetta. Lapissa lämpötila voi olla alle 20 astetta.

