# TV \| Selkouutiset \| tiistai 25.3.2025

Kesätyöt. Taksit. Vaalit. Sää.

## Kesätyöt

Ensin aiheena kesätyöt.

Kesätyöpaikkoja on tänä vuonna vähän.

Kesätyöpaikkoja on vähemmän kuin viime vuonna, ja jo viime vuonna tilanne oli huono.

Samaan aikaan työttömien määrä on kasvanut.

Siksi monet työttömät hakevat kesätöitä.

Kesätyöpaikkojen tilanne on tänä vuonna huono.

Syy on se, että taloudessa ei mene hyvin.

Työpaikkoja on silloin vähän ja työttömiä ihmisiä on paljon.

Normaalisti lähinnä nuoret etsivät kesätöitä.

Nyt myös vanhemmat, työttömät ihmiset ovat kiinnostuneet kesätöistä.

## Taksit

Sitten aiheena taksit..

Takseissa on nykyään liikaa turvallisuus-ongelmia.

Takseissa tapahtuu seksuaalirikoksia enemmän kuin ennen.

Kahden viime vuoden aikana asiakkaat tekivät Helsingissä poliisille yli 50 rikosilmoitusta.

Ilmoitukset koskivat taksikuskeja.

Asiakkaat sanoivat poliisille, että taksikuski oli tehnyt seksuaalirikoksen.

Yleensä uhri oli nuori nainen, joka oli taksissa yöllä yksin.

Taksikuski oli yleensä mies, jolla oli ulkomaalainen tausta.

Takseissa tapahtuu seksuaalirikoksia enemmän kuin ennen.

Taksiala muuttui muutama vuosi sitten.

Nykyään taksialalle on paljon helpompi päästä kuin ennen.

Hyvä uutinen on, että viime vuonna rikosilmoitusten määrä väheni.

## Vaalit

Sitten aiheena vaalit.

Suomessa on pian vaalit.

Vaaleissa valitaan ihmiset kunnanvaltuustoihin ja aluevaltuustoihin.

Kunnanvaltuustot päättävät tärkeistä asioista, esimerkiksi kouluista ja päiväkodeista.

Aluevaltuustot päättävät esimerkiksi terveyskeskuksista.

Suomessa on ensi kuussa vaalit.

Ylen puheenjohtaja-tentit alkavat tänään.

Tenteissä puolueiden puheenjohtajat keskustelevat vaaleista.

Ensimmäinen tentti alkaa kello 21 Yle Areenassa ja TV1:ssä.

## Sää

Vielä sääennuste.

Huomenna melkein koko maassa paistaa aurinko.

Pohjoisessa lämpötila on noin 0 astetta. Muualla maassa lämpötila on yli +5 astetta.

