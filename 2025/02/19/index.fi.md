# TV \| Selkouutiset \| keskiviikko 19.2.2025

Kauppalakko. Ukrainan rauhanneuvottelut. Suomen kanta. Torstain sää.

## Kaupan alan lakot

Aluksi uutinen lakosta kaupoissa.

Kaupoissa on alkanut tänään henkilökunnan lakko.

Lakon takia osa kaupoista on kiinni. Joidenkin kauppojen aukioloaika on lyhyempi kuin tavallisesti.

Jotkin tuotteet voivat loppua kaupoista.

Lakko koskee noin 3000 kauppaa eri puolilla Suomea. Lakko koskee noin 70 000 kauppojen työntekijää.

Kaupoissa on alkanut tänään henkilökunnan lakko. Lakko päättyy lauantaina aamulla.

Lakon syy on riita palkoista ja muista työehdoista.

Tällä viikolla on kaksi kaupan alan lakkoa.

Maanantaina alkoi lakko kaupan varastoissa ja kuljetuksissa. Se päättyy torstaina aamulla.

## USA ja Venäjä ja Ukrainan tilanne

Nyt uutinen ulkomailta.

USA ja Venäjä ovat neuvotelleet Ukrainan tilanteesta.

USA:n ulkoministeri **Marco Rubio** ja Venäjän ulkoministeri **Sergei Lavrov** tapasivat tiistaina Saudi-Arabiassa.

USA ja Venäjä aikovat jatkaa tapaamisia niin, että sota Ukrainassa loppuu.

Ukrainaa ei kutsuttu tiistain neuvotteluihin.

Ukrainan presidentti **Volodymyr Zelenskyi** arvosteli USA:n ja Venäjän toimintaa, koska ne eivät kutsuneet Ukrainaa neuvotteluihin.

Zelenskyi sanoi, että Ukrainan sodan lopettamisesta ei voi päättää ilman Ukrainaa.

USA ja Venäjä ovat neuvotelleet Ukrainan tilanteesta ilman Ukrainaa.

USA:n ulkoministeri Rubio sanoi, että Ukraina ja Eurooppa kutsutaan neuvotteluihin myöhemmin.

## Suomen kanta Ukrainan tilanteeseen

Lopuksi uutinen Suomen kannasta Ukrainan tilanteeseen.

Pääministeri **Petteri Orpo** tapasi tiistaina eduskuntapuolueiden puheenjohtajia. Keskustelujen aihe oli Ukrainan tilanne.

Orpo sanoo, että Suomen tavoitteet ovat ennallaan.

Suomen kanta on, että Ukrainalla pitää olla oikeus päättää omista asioista, ja oikeus hakea EU:n ja Naton jäsenyyttä.

*"Voi halutessaan tai voi liittyä Euroopan Unioniin. He haluavat sitä. Prosessi on vauhdilla menossa eteenpäin, mutta he voivat myös hakea halutessaan Naton jäsenyyttä."*

Pääministeri Orpo tapasi tiistaina eduskuntapuolueiden puheenjohtajia.

Orpo sanoo, että Venäjä on vakava turvallisuusuhka, ja että uhka voi jatkua pitkään.

## Torstain sää

Vielä sääennuste.

Sää lauhtuu ja pilvisyys lisääntyy. Lännessä ja etelässä pilvisyys vaihtelee.

Keski- ja Pohjois-Lapissa sataa vähän lunta.

