# TV \| Selkouutiset \| torstai 29.2.2024

Naton sotaharjoitus. Sokkeloiset kaupat. Liukastuminen. Sää.

## Naton sotaharjoitus

Ensin uutinen sotaharjoituksesta.

Suomi osallistuu puolustusliitto Naton suureen sotaharjoitukseen pohjoisessa.

Suomi on ensimmäistä kertaa mukana näin isossa harjoituksessa Nato-jäsenyyden aikana.

Harjoitus alkaa ensi viikon maanantaina, ja se kestää 2 viikkoa. Tarkoitus on harjoitella Pohjois-Euroopan puolustamista.

Harjoitusta johtaa Norja.

Norjalaiset ja amerikkalaiset sotilaat ovat jo kokoontuneet Pohjois-Norjaan. Sieltä harjoitus etenee myös Pohjois-Suomen ja Pohjois-Ruotsin alueille.

Suomi on mukana Naton suuressa sotaharjoituksessa.

Harjoitukseen osallistuu yli 20 000 sotilasta 14 maasta. Mukana on yli 4000 suomalaista sotilasta.

## Sokkeloiset kaupat

Sitten menemme kauppaan.

Sokkeloiset kaupat yleistyvät.

Sokkeloisissa kaupoissa on käytävä, jossa on paljon mutkia.

Asiakkaan on usein pakko kulkea koko käytävä alusta loppuun asti, jotta hän pääsee kassalle.

Käytävän varrella asiakas näkee melkein kaikki kaupan tuotteet. Siksi hän myös ostaa enemmän.

Tällaiset sokkeloiset kaupat yleistyvät.

Ne ovat kaupalle hyvä tapa käyttää tila tehokkaasti ja kasvattaa myyntiä.

## Liukastuminen

Lopuksi aiheena liukastuminen.

Kadut ovat nyt tosi liukkaita.

Lämpötila vaihtelee nollan molemmin puolin. Välillä lumi sulaa ja jäätyy taas pakkasella.

Siksi liukastumisonnettomuuksia on sattunut tänä talvena erityisen paljon.

Joka vuosi 70 000 suomalaista liukastuu ja kaatuu niin pahasti, että heidän pitää käydä lääkärissä.

Usein ihmiset myös häpeävät, jos he kaatuvat. Kaatuminen on monien mielestä noloa.

Kadut ovat nyt tosi liukkaita.

Katujen jää kuitenkin vähenee nopeasti, koska lämpötila pysyy monena päivänä plussan puolella.

## Perjantain sää

Vielä sääennuste.

Pilvinen sää jatkuu.

Koko maassa on lämpöasteita, eli lämpötila on plussalla. Etelässä voi olla melkein 5 astetta.

Vähän voi sataa lunta tai pientä sadetta.

Tuuli vähän tyyntyy, eli se ei ole enää niin kova.

