# TV \| Selkouutiset \| perjantai 30.1.2025

Grönlanti. Opintotuki. Ekologinen teatteri. Sää.

## Suomi, Grönlanti ja USA

Aluksi kansainvälistä politiikkaa.

Tasavallan presidentti Alexander Stubb sanoo, että Suomi tukee Tanskaa Grönlannin kriisin ratkaisemisessa. USA:n presidentti Donald Trump vaatii Grönlantia Tanskalta.

Maailman suurin saari Grönlanti on itsehallintoalue, joka kuuluu Tanskalle. Grönlanti sijaitsee Pohjois-Atlantin ja Pohjoisen jäämeren välissä.

Stubb tapasi Politiikan toimittajien yhdistystä Presidentinlinnassa.

Tanskan pääministeri on kiertänyt Euroopassa hakemassa tukea. Stubb ei suoraan kertonut, mitä Suomi tekee, jos Tanskan ja USA:n ongelma ei ratkea.

## Opintuen uudistus

Sitten uutinen opiskelusta.

Opintotukea uudistetaan. Työryhmä ehdottaa opintotukeen neljää suurta muutosta. Tarkoitus on varmistaa opiskelijoiden toimeentulo ja nopea valmistuminen.

Mietintö luovutettiin nuorisoministeri Sandra Bergqvistille.

Työryhmä sanoo, että tärkeintä on palauttaa opintorahan indeksikorotukset. Silloin opintoraha nousee joka vuosi yhtä paljon kuin elinkustannukset nousevat.

Opintotukea uudistetaan. Indeksikorotuksien palautus voi kuitenkin kestää ainakin pari vuotta.

## Ekologinen teatteri

Lopuksi teatterista ja ekologisuudesta.

Uusi musikaali toteuttaa kierrätystä.

Helsingin kaupunginteatterissa alkaa ensi viikolla musikaali Uusi Eden. Se kertoo maailmasta ydinsodan jälkeen.

Teatteri haluaa mennä tuotannossa ekologisesti kestävämpään suuntaan. Kierrätys on tärkeä. Se näkyy erityisesti siinä, mistä materiaalista puvut ja lavasteet tehdään.

Näyttelijöiden takit värjätään. Puvuissa käytetään kangastilkkuja eli leikkuujätettä.

Aluksi pyritään siihen, että puolet pukujen ja lavasteiden materiaalista on kierrätettyä. Ne aiotaan käyttää myös uudelleen monta kertaa.

Uusi musikaali toteuttaa kierrätystä.

Lavastaja on etsinyt materiaalia teatterin varastosta. Esimerkiksi sohva on ollut jo monta kertaa näyttämöllä.

## Sää

Vielä sääennuste.

Lauantaina sää on vaihtelevaa.

Lännessä paistaa aurinko. Idässä ja pohjoisessa voi sataa lunta.

Lännessä aurinko lämmittää ja lämpötila on nollan yläpuolella, muualla on pakkasta.

