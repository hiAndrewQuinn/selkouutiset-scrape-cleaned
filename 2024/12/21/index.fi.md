# Radio \| Selkouutiset \| lauantai 21.12.2024

Sairaalaverkkouudistus

## Sairaalaverkkouudistus

Uutisviikon aihe on tällä kertaa sairaalaverkkouudistus.

Eduskunta hyväksyi tällä viikolla lain, joka vähentää sairaaloiden yöpäivystyksiä. Päivystyksiä keskitetään isoihin sairaaloihin.

Äänestys eduskunnassa oli tosi tiukka. Myös muutamat hallituspuolueiden edustajat äänestivät lakia vastaan.

Kerromme nyt lisää sairaalaverkkopäätöksestä.

![Kuva: Minna Rosvall / Yle](https://images.cdn.yle.fi/image/upload/c_crop,h_2759,w_4906,x_4,y_100/ar_1.7777777777777777,c_fill,g_faces,h_431,w_767/dpr_1.0/q_auto:eco/f_auto/fl_lossy/v1734422172/39-139616167612d3c2aed9)

## Tiukka äänestystulos

Eduskunta hyväksyi uuden sairaalaverkkolain tiistaina.

Lakia kannatti 101 edustajaa ja sitä vastusti 96 edustajaa. Äänestyksestä oli poissa 2 edustajaa. Kukaan ei äänestänyt tyhjää.

Laki hyväksyttiin siis tosi tiukalla tuloksella.

Kolme (3) hallituspuolue perussuomalaisten edustajaa ja kaksi (2) hallituspuolue kokoomuksen kansanedustajaa äänesti lakia vastaan.

Tämä oli poikkeuksellista. Yleensä kaikki hallituspuolueiden edustajat äänestävät hallituksen esityksien puolesta.

![Grafiikkaan on merkitty, miten eri puolueet äänestivät sairaalaverkkoäänestyksessä.](https://images.cdn.yle.fi/image/upload/c_crop,h_592,w_1054,x_124,y_0/ar_1.7777777777777777,c_fill,g_faces,h_431,w_767/dpr_1.0/q_auto:eco/f_auto/fl_lossy/v1734786635/39-139622867613701f1981)

## Paikkakunnat

Sairaalaverkkouudistus lopettaa osan sairaaloiden yöpäivystyksistä.

Oulaisissa ja Salossa lakkaa perusterveydenhuollon ja erikoissairaanhoidon ympärivuorokautinen yhteispäivystys. Ilman ympärivuorokautista yhteispäivystystä jää myös Valkeakoski.

Iisalmessa, Varkaudessa, Jämsässä ja Raahessa loppuu perusterveydenhuollon yöpäivystys.

## Tavoitteet

Uudistuksen tarkoitus on säästää julkisia menoja ja auttaa terveydenhuollon henkilöstöpulaa.

Kaikissa yöpäivystyksissä ei käy paljon potilaita. Siksi lääkärit halutaan keskittää päivystyksiin, joihin tulee enemmän potilaita isolta alueelta.

Sosiaali- ja terveysministeri **Kaisa Juuso** sanoo, että uudistus säästää yli 26 miljoonan euroa vuodessa.

## Pitkät matkat

Yöpäivystyksien harventaminen on herkkä asia maakunnissa, eli alueilla, joista yöpäivystys lakkaa.

Monilla ihmisillä matkat yöpäivystykseen pitenevät tosi paljon. Matka päivystykseen voi olla yli 150 kilometriä.

Monet kansalaiset, hoitajat ja lääkärit ovat pettyneitä sairaalaverkkopäätökseen.

![Sairaalaverkkouudistuksen tarkoitus on helpottaa terveydenhuollon henkilöstöpulaa. Kuva: Henrietta Hassinen / Yle](https://images.cdn.yle.fi/image/upload/c_crop,h_2859,w_5083,x_11,y_0/ar_1.7777777777777777,c_fill,g_faces,h_431,w_767/dpr_1.0/q_auto:eco/f_auto/fl_lossy/v1730722490/39-133785666c87cf72dace)

## Kertaus

Uutisviikon aihe oli tällä kertaa sairaalaverkkouudistus, joka vähentää sairaaloiden yöpäivystyksiä.

Uudistuksen tarkoitus on auttaa terveydenhuollon henkilöstöpulaa. Uudistus säästää myös valtion menoja.

Asia on ollut vaikea eduskunnassa. Puolueet ovat riidelleet uudistuksesta monta kuukautta. Eduskunnan äänestyksessä myös 5 hallituspuolueiden kansanedustaa äänesti uudistusta vastaan.

Monet kansalaiset ja terveydenhuollon työntekijät ovat pettyneitä sairaalaverkkopäätökseen.

Tämä oli uutisviikko selkosuomeksi. Tavataan taas, kuulemiin!

