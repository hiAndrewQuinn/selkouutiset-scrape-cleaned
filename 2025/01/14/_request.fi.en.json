{
    "q": [
        "# TV \\| Selkouutiset \\| tiistai 14.1.2025",
        "",
        "Itämeren Nato-kokous. Vanhusten hoiva. Näkövammaiset. Sää.",
        "",
        "## Itämeren maiden Nato-kokous",
        "",
        "Aluksi uutinen turvallisuuspolitiikasta.",
        "",
        "Suomessa järjestettiin tänään Itämeren alueen Nato-kokous.",
        "",
        "Itämeren Nato-maiden johtajat kokoontuivat Helsinkiin.",
        "",
        "Kokouksen isäntiä olivat presidentti **Alexander Stub** ja Viron pääministeri **Kristen Michal**.",
        "",
        "Kokouksen aihe oli Itämeren turvallisuustilanne.",
        "",
        "Turvallisuustilanne huolettaa, koska Itämerellä on rikottu tietoliikenne- ja sähkökaapeleita.",
        "",
        "Myös Venäjän varjolaivasto huolettaa Itämeren maita. Varjolaivasto tarkoittaa ulkomaalaisia tankkereita, jotka vievät Venäjän öljyä ulkomaille.",
        "",
        "Monet varjolaivat ovat huonossa kunnossa. Suomi on pysäyttänyt varjolaivan, joka ehkä rikkoi Itämeren kaapeleita.",
        "",
        "Suomessa on järjestetty tänään Itämeren alueen Nato-kokous.",
        "",
        "Nato-maat haluavat näyttää, että ne reagoivat Itämeren tapahtumiin.",
        "",
        "## Vanhusten hoivapalvelut",
        "",
        "Nyt uutinen vanhusten hoivasta.",
        "",
        "Hyvinvointialueet etsivät isoja säästöjä vanhusten palveluista. Alueiden tavoite on säästää noin 140 miljoonaa euroa tänä vuonna.",
        "",
        "Osa alueista haluaa vähentää vanhusten sijoittamista hoivakoteihin.",
        "",
        "Tutkijat sanovat, että se on huono asia.",
        "",
        "Kotihoidon käyntimäärät ovat vähentyneet. Ympärivuorokautiseen hoivaan jonottaa yli 2200 vanhusta.",
        "",
        "Hyvinvointialueet etsivät isoja säästöjä vanhusten palveluista.",
        "",
        "Kotona on paljon ihmisiä, jotka tarvitsevat apua, mutta eivät saa sitä.",
        "",
        "Näin sanoo Jyväskylän yliopiston professori **Teppo Gröger**:",
        "",
        "*\"Tällä hetkellä tilanne on jo todellakin heikko ja huolestuttava. Kyllä siltä vaikuttaa, että meillä on jo runsaasti ihmisiä kotona, jotka eivät saa sitä apua, jota he tarvitsevat. \"*",
        "",
        "## Näkövammaiset ja talvi",
        "",
        "Lopuksi asiaa näkövammaisista ja talvesta.",
        "",
        "Lumi vaikeuttaa näkövammaisten liikkumista.",
        "",
        "**Paulina Hannus** asuu Porvoossa.",
        "",
        "Hän on ollut sokea syntymästä asti.",
        "",
        "Hannus osaa liikkua hyvin, mutta lumi muuttaa kaupunkia. Esimerkiksi äänet vaimenevat, kun on paljon pehmeää lunta.",
        "",
        "Tavallisesti Hannus seuraa kadun reunaa valkoisella kepillä. Talvella kadun reunat katoavat lumivallin alle.",
        "",
        "Myös jalkakäytävällä voi tulla vastaan lumikasa. Se voi ohjata näkövammaisen väärään suuntaan.",
        "",
        "Lumi vaikeuttaa näkövammaisten liikkumista.",
        "",
        "Paulina Hannus tykkää kuitenkin liikkua ulkona.",
        "",
        "## Keskiviikon sää",
        "",
        "Vielä sääennuste.",
        "",
        "Keskiviikkona idässä on aurinkoista iltapäivällä.",
        "",
        "Pohjois-Suomessa tulee sateita illalla.",
        "",
        "Lämpötila on +1 ja -8 asteen välillä.",
        ""
    ],
    "source": "fi",
    "target": "en",
    "format": "text"
}