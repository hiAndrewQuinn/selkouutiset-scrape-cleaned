# TV \| Selkouutiset \| perjantai 22.3.2024

Ukraina-tuki. Linnanmäki. Vesijohtovesi. Jääkiekko ja jalkapallo. Sää.

## Ukraina-tuki

Aluksi Ukrainan tukemisesta.

Euroopan johtajat ovat päättäneet Ukrainan uusista tukitoimista. Venäjältä jäädytettyjen varojen korkotuottoja voi käyttää Ukrainan aseisiin.

Venäjän varoista tulee korkotuottoja noin 3 miljardia euroa vuodessa.

Euroopan johtajat päättivät, että korkotuotoista 90 prosenttia annetaan Ukrainalle Euroopan rauhanrahaston kautta.

Venäjä hyökkäsi Ukrainaan 2 vuotta sitten. Jäädytetyt varat ovat osa pakotteista, joilla yritetään vaikuttaa Venäjään.

## Linnanmäki

Sitten Venäjä-boikoteista.

Linnanmäen huvipuisto Helsingissä ei enää myy Ingmanin jäätelöä.

Linnanmäki on lopettanut sopimuksen Unilever-firman kanssa. Unilever valmistaa Ingman-jäätelöt.

Brittiläinen Unilever jatkaa tuotantoa Venäjällä hyökkäyssodasta huolimatta.

Linnanmäen huvipuisto Helsingissä ei enää myy Ingmanin jäätelöä.

Linnanmäki poistaa myynnistä muutkin herkut, joiden valmistajilla on kytköksiä Venäjälle.

## Lämmin hanavesi

Nyt juomaveden turvallisuudesta.

Juomiseen tai ruoanlaittoon ei pidä käyttää lämmintä vettä.

Asiaa tutki Terveyden ja hyvinvoinnin laitos.

Lämmin hanavesi voi sisältää bakteereja ja homeita.

Lämmin hanavesi voi sisältää myös haitallista kemikaalia taloissa, joissa on tehty putkiremontti.

Vettä pitää laskea hanasta, kunnes se on kylmää. Kylmään veteen kemikaali ei liuennut.

Uusi tieto koskee vesiputkia, joissa on epoksipinta.

## HIFK ja jalkapallo

Sitten jääkiekkoa ja jalkapalloa.

HIFK Helsingistä on voittanut naisten jääkiekkomestaruuden.

Ottelu päättyi HIFK:n voittoon 3--2. Kiekko-Espoo kaatui otteluvoitoilla 3--1.

Suomen miesten jalkapallomaajoukkue ei pääse kisaamaan Euroopan mestaruudesta.

Suomi hävisi illalla Walesille 1--4.

## Sää

Vielä sääennuste.

Lunta sataa maan keskivaiheilla.

Aurinko voi paistaa etelärannikolla ja Pohjois-Lapissa.

Lapissa on noin 5 astetta pakkasta. Etelässä lämpötila on nollan ja +5 asteen välillä.

