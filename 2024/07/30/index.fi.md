# TV \| Selkouutiset \| tiistai 30.7.2024

Puhelinmasto kaadettiin. Eläkeläiset töissä. Rautaruukit. Sää.

## Puhelinmasto kaadettiin

Ensin rikosuutinen.

Poliisi tutkii matkapuhelinmaston kaatamista.

Matkapuhelinmasto kaadettiin viikonloppuna Janakkalassa, Etelä-Suomessa.

Matkapuhelinmastosta katkaistiin tukivaijeri. Siksi 70 metriä pitkä masto kaatui.

Poliisi siis tutkii matkapuhelinmaston kaatamista Janakkalassa.

Maston kaataminen häiritsee alueen matkapuhelinverkkoa.

Korjaustyöt kestävät noin 2 viikkoa.

## Eläkeläiset töissä

Sitten uutinen eläkeläisistä.

Nykyään monet eläkeläiset tekevät työtä.

Monien työvuosien jälkeen rauhallinen ja kiireetön elämä tuntuu hyvältä, mutta se voi olla myös yksinäistä.

Usein eläkeläinen haluaa tehdä työtä, jotta hän tapaa muita ihmisiä.

**Kati Kilpi** oli pankkialalla 40 vuotta.

Nyt eläkkeellä hän tekee lastenhoitajan töitä parina päivänä viikossa.

Kilpi tykkää työskennellä lasten kanssa. Työ tuntuu myös tärkeältä.

Monet eläkeläiset tekevät työtä.

**Jan Ray** on eläkeläinen, joka tekee myyjän töitä 3 päivänä viikossa.

Ray sanoo, että näin hän saa pehmeän laskun eläkeläisen elämään.

Lisäksi palkka on Rayn mielestä hyvä lisä eläkkeeseen.

## Rautaruukit

Sitten aiheena rautaruukit.

Rautaruukit ovat nykyään suosittuja retkikohteita.

Rautaruukit ovat vanhoja rautatehtaita, joiden toiminta on jo loppunut.

Tässä ollaan Ruotsinpyhtään rautaruukilla.

Täällä ei enää valmisteta rautaa, tilalle on tullut turismi.

Vanhat tehdasrakennukset ja työntekijöiden asunnot ovat kävijöille mielenkiintoinen ympäristö.

Rautaruukit ovat nykyään suosittuja retkikohteita.

1800-luvulla Suomessa oli monia rautaruukkeja.

Arkkitehti **Astria Excell** kertoo, että rautaruukit unohdettiin, kun niiden toiminta loppui.

1980-luvulla suomalaiset kiinnostuivat teollisuuden historiasta, ja rautaruukkeja alettiin kunnostaa.

## Keskiviikon sää

Vielä sääennuste.

Keskiviikkona sää on sateinen ja pilvinen. Lähes koko maassa voi sataa.

Pohjoisessa on poutaisempaa. Pilviä on runsaasti.

Lämpötila on 15 ja 20 asteen välillä. Illallakin sateet jatkuvat.

