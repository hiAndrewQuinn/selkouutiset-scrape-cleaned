# Selkouutiset | maanantai 9.2.2026

Leipomopalo. Lastensuojelu. Super Bowl. Sää

## Poliisi epäilee rikosta leipomon tulipalossa

Ensin uutinen ison leipomon tulipalosta.

Poliisi epäilee rikosta leipomon tulipalossa, joka tapahtui eilen aamulla Jokioisissa.

Jokioisten Leivän tehdasrakennus tuhoutui kokonaan tulipalossa.

Palo aiheutti myös vaarallista savua, mutta kukaan ei loukkaantunut.

Leipomon toimitusjohtaja kertoi, että työntekijät yrittivät sammuttaa paloa.

Poliisi epäilee rikosta Jokioisten Leivän tehdasrakennuksen tulipalossa.

## Hallitus suunnittelee suljettua lastensuojelulaitosta

Seuraavaksi uutinen lastensuojelusta.

Hallitus suunnittelee uutta suljettua laitosta lapsille, jotka tekevät vakavia rikoksia. Laitoksesta ei voi poistua edes kouluun.

Tällä hetkellä esimerkiksi Villa Juniorissa asuu lapsia, jotka ovat tehneet vakavia rikoksia.

Villa Juniorin johtaja Saana Lehtonen sanoo, että lapsille tarvitaan uudenlainen lastensuojelulaitos.

– Meillä on marginaalinen määrä lapsia ja nuoria, joita on hankala sijoittaa mihinkään lastensuojeluyksikköön.

– On myös lapsia, joiden oireet ja käyttäytyminen ovat niin haastavia, että meillä ei ole paikkoja, joissa heitä voidaan hoitaa. Siinä vaiheessa lapsi on vaarallinen itselleen ja ympäristölleen.

Hallitus suunnittelee suljettua laitosta lapsille, jotka tekevät vakavia rikoksia.

## Super Bowlissa otettiin kantaa Trumpin politiikkaan

Lopuksi uutinen USA:n isosta urheilutapahtumasta Super Bowlista.

Super Bowl on amerikkalaisen jalkapallon finaalipeli. Peliä katsoo tv:stä yli 100 miljoonaa amerikkalaista.

Tänä vuonna pelin puoliajalla esiintyi laulaja Bad Bunny. Hän on arvostellut presidentti Donald Trumpia ja Trumpin maahanmuuttopolitiikkaa.

Puerto Ricossa syntynyt Bad Bunny halusi esityksessä yhtenäisen Amerikan. Hän sanoi, että Amerikka ei ole vain USA. Se on myös esimerkiksi Chile ja Kanada.

Presidentti Donald Trump haukkui esitystä kamalaksi.

Super Bowlin voitti Seattle Seahawks -joukkue.

## Tiistain sää

Vielä sääennuste.

Huomenna pohjoisessa paistaa aurinko. Muualla on enimmäkseen pilvistä.

Lännessä sataa vähän lunta.

Etelässä pakkasta on viisi astetta. Muualla on kylmempää.
