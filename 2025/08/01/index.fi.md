# TV | Selkouutiset | perjantai 1.8.2025

ETYJ. Metsähakkuut. Villa Kokkonen. Sää.

## Etyjin kokous

Ensin uutinen kokouksesta.

Helsingissä oli torstaina iso kokous. Kymmenien maiden edustajia osallistui Etyjin kokoukseen.

Etyj on Euroopan turvallisuus- ja yhteistyöjärjestö. Suomi on tänä vuonna Etyjin puheenjohtaja.

Etyjin kokoukseen osallistui myös Venäjän ja Valko-Venäjän edustajia.

Ulkoministeri Elina Valtonen tuomitsi Venäjän hyökkäyssodan Ukrainassa.

Helsingissä oli torstaina Etyjin kokous. Suomella oli iso rooli, kun Etyj perustettiin. Suomessa järjestettiin iso huippukokous 50 vuotta sitten.

## Metsähakkuut

Seuraavaksi aiheena on metsä.

Suomessa kaadetaan nyt paljon metsiä. Metsistä kaadetaan puita

enemmän kuin koskaan ennen.

Syynä on se, että Venäjältä ei tuoda Suomeen puuta Ukrainan sodan takia. Suomalainen metsänomistaja saa puusta paremman hinnan kuin aikaisemmin.

Suomessa kaadetaan nyt paljon metsiä. Tässä kuvassa kaadetaan puita Rovaniemellä.

Ilmastoasiantuntijat sanovat, että Suomen pitää jatkossa kaataa vähemmän puita kuin nyt.

Metsänomistaja Tuomo Haavikko sanoo, että puita pitää välillä kaataa. Muuten metsä menee pilalle.

## Villa Kokkonen

Nyt uutinen museosta.

Säveltäjä Joonas Kokkosen kodista on tehty museo. Museon nimi on Villa Kokkonen. Museo on Järvenpäässä.

Joonas Kokkonen oli kuuluisa säveltäjä. Hän kuoli vuonna 1996.

Joonas Kokkonen sävelsi oopperan Viimeiset kiusaukset. Kokkonen sävelsi oopperan täällä Villa Kokkosessa. Rakennuksen on suunnitellut arkkitehti Alvar Aalto.

Pinja Petäjä Järvenpään taidemuseosta:

*-Me halutaan esitellä tämä kotimuseona,Joonas Kokkosen kotina. Kohteena, jossa arkkitehtuuri ja musiikki nivoutuvat yhteen.*

Säveltäjä Joonas Kokkosen kodista on tehty museo. Museo on ollut suosittu.

## Sää

Vielä sääennuste.

Lauantaina sää on vaihtelevaa. Etelässä ja Keski-Suomessa voi sataa ja ukkostaa. Pohjoisessa on poutaa. Lämpötila on 20-30 astetta.
