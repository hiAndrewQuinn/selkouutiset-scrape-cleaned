# TV \| Selkouutiset \| perjantai 3.5.2024

Sananvapaus. Timo Vornanen. Mansikka. Sääennuste.

## Sananvapaus Suomessa

Aluksi uutinen sananvapaudesta.

Suurin osa suomalaisista on tyytyväisiä sananvapauteen.

Yle on kysynyt suomalaisilta, voiko Suomessa ilmaista mielipiteen vapaasti.

84 prosenttia suomalaista on tyytyväisiä vapauteen ilmaista oma mielipide. Vain 12 prosenttia suomalaisista sanoo, että omaa mielipidettä ei ole helppo ilmaista.

Erilaiset suomalaiset ovat samaa mieltä sananvapaudesta.\
Esimerkiksi Ikä, sukupuoli, tulotaso tai asuinpaikka\
eivät vaikuta paljon ihmisten mielipiteeseen sananvapaudesta.

Suurin osa suomalaisista on tyytyväisiä sananvapauteen.

Kuopiolainen **Nea Puustinen** sanoo, että Suomessa voi kirjoittaa melko vapaasti esimerkiksi sosiaalisessa mediassa. Ihmisten reaktiot voivat silti yllättää.

"*Kyllä sosiaalisessa mediassa esimerkiksi aika vapaasti saa ilmaista mielipiteen, mutta ikinä ei tiedä, että millaisen vastaanoton saa. Mutta ilmasta saa kyllä vapaasti. "*

## Timo Vornasen ampumatapaus

Nyt uutinen politiikasta.

Perussuomalaiset on erottanut kansanedustaja **Timo Vornasen** puolueen eduskuntaryhmästä.

Syy on Vornasen käytös Helsingissä viime viikolla.

Vornanen ampui maahan ulkona ravintolan edessä yöllä. Ensin hän vietti iltaa ravintolassa.

Ampumisen takia poliisi epäilee Vornasta rikoksesta.

Perussuomalaisten eduskuntaryhmän puheenjohtaja **Jani Mäkelä** sanoo, että perussuomalaiset ei hyväksy Vornasen käytöstä.

Perussuomalaisten puheenjohtaja **Riikka Purra** sanoo, että hän ei luota Vornaseen.

Perussuomalaiset on erottanut kansanedustaja Timo Vornasen puolueen eduskuntaryhmästä.

Vornanen perustaa ehkä oman eduskuntaryhmän, ja jatkaa kansanedustajana eduskunnassa.

## Kasvihuonemansikat

Lopuksi asiaa mansikoista.

Mansikkatiloilla odotetaan, että kasvihuonemansikat kypsyvät.\
Kasvihuoneista mansikkaa saadaan jo toukokuussa.

Tämä on Metsäpellon marjatila Suonenjoella.

Mansikanviljelijä **Pauliina Kovanen** kertoo, että kasvihuonemansikan sato on hyvä. Mansikan taimet ovat talvehtineet hyvin.

Mansikkatiloilla odotetaan, että kasvihuonemansikat kypsyvät.

Avomaalla mansikan kasvu alkaa vasta myöhemmin.

## Sää

Vielä sääennuste.

Sää viilenee. Lauantaina etelässä ja lännessä on vielä lämmintä ja aurinkoista.

Pohjoisessa on pilvistä ja viileämpää. Paikoitellen tulee hajanaisia sateita.

Idässä tulee sadekuuroja ja pilvisyys on vaihtelevaa.

