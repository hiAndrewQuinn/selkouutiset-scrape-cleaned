# Selkouutiset | torstai 29.1.2026

Tytti Tuppurainen. Muotiala. Imatran Valtionhotelli. Sääennuste.

## Tytti Tuppurainen

Aluksi uutinen poliittisesta kriisistä SDP:ssä.

SDP:n eduskuntaryhmän puheenjohtajaa **Tytti Tuppuraista** syytetään epäasiallisesta käytöksestä.

Suomen Tietotoimisto eli STT julkaisi keskiviikkona jutun Tuppuraisesta.

Juttu kertoo, että Tuppurainen on käyttäytynyt huonosti avustajia ja kansanedustajia kohtaan. Huono käytös on ollut esimerkiksi huutamista.

Tuppurainen ja SDP:n puheenjohtaja **Antti Lindtman** pitivät tiedotustilaisuuden.

Tuppurainen kiistää epäasiallisen käytöksen. Hän sanoo, että jutun tiedot eivät ole totta.

Myös SDP:n puheenjohtaja Antti Lindtman puolusti Tuppuraista.

SDP:n eduskuntaryhmän puheenjohtajaa Tytti Tuppuraista syytetään epäasiallisesta käytöksestä.

SDP:n eduskuntaryhmä selvittää asiaa.

## Muotiala

Nyt uutinen suomalaisesta muotialasta.

Suomalainen muotiala on vaikeuksissa.

Moni suomalainen muotifirma on lopettanut toiminnan viime vuosina.

Esimerkiksi vaate- ja designfirmat Arela, R/H Studio, Hálo ja Lovia ovat lopettaneet.

Lovia valmisti laukkuja kierrätysmateriaaleista.

Lovian toimitusjohtaja **Outi Korpilaakso** sanoo, että Lovia ei saanut rahoitusta. Siksi se ei päässyt kansainvälistymään.

Moni suomalainen muotifirma on lopettanut toiminnan viime vuosina.

Syitä ovat rahoitusongelmat ja halpatuonti ulkomailta.

Ihmiset tilaavat ulkomailta paljon halpoja laukkuja ja vaatteita.

## Suomen kaunein rakennus

Lopuksi uutinen Suomen kauneimmasta rakennuksesta.

Imatran Valtionhotelli on Suomen kaunein rakennus.

Näin sanovat monet suomalaiset.

Me Naiset -lehti kysyi lukijoilta, mikä on Suomen kaunein rakennus. Kyselyn voitti Imatran Valtionhotelli.

Myös imatralaiset tykkäävät kauniista rakennuksesta.

Ari Savolainen sanoo, että se on suunniteltu tyylikkäästi.

*”Et siin on niin kun ollu suunniteltaessa jo silmää. Se on niin kun sellanen mukavan linnamainen.”*

Kysely kertoo, että Imatran Valtionhotelli on Suomen kaunein rakennus.

## Perjantain sää

Vielä sääennuste.

Kylmä sää jatkuu perjantaina.

Enimmäkseen on pilvistä, mutta paikoin aurinko voi paistaa.

Lämpötila on -10 ja -25 asteen välillä.
