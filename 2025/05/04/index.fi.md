# Radio \| Uutisviikko selkosuomeksi \| sunnuntai 4.5.2025

Livekamerat

Uutisviikon aihe ovat luontokamerat.

Luontokameroiden avulla kuka tahansa pääsee seuraamaan luontoa vaikka kotisohvalta.

Livelähetyksessä eläinten elämää voi seurata ilman, että eläimiä häiritään.

## Norppalive

![Saimaannorppa laiturilla Puumalassa vuosi sitten. Kuva: Sari Grekula](https://images.cdn.yle.fi/image/upload/c_crop,h_1695,w_3015,x_4,y_0/ar_1.7777777777777777,c_fill,g_faces,h_431,w_767/dpr_1.0/q_auto:eco/f_auto/fl_lossy/v1716216759/39-1288255664b62b5da4fa)

Ympäristöjärjestö WWF:n luontokamera Norppalive avattiin perjantaina. Kamera kuvaa rantakiveä, jolle saimaannorpat usein nousevat lepäämään.

Saimaannorppa on hylje, joita elää vain Suomessa. Saimaannorppa elää Itä-Suomessa Saimaassa, joka on Suomen suurin järvi.

Saimaannorppa jäi eristyksiin Saimaaseen noin 8 000 vuotta sitten. Jääkauden jälkeen yhteys Saimaan ja Itämeren välillä katkesi, koska maa alkoi kohota.

## Pullervo ja Nuppu

![Kevään 2024 Norppaliven uusi tähtiesiintyjä saimaannorppa Nuppu. Kuva: Norppalive / WWF](https://images.cdn.yle.fi/image/upload/c_crop,h_720,w_1280,x_0,y_0/ar_1.7777777777777777,c_fill,g_faces,h_431,w_767/dpr_1.0/q_auto:eco/f_auto/fl_lossy/v1716992408/39-129332666573928a67ac)

WWF avasi Norppaliven ensimmäistä kertaa vuonna 2016. Norppaliveä on tähän mennessä katsottu jo yli 11 miljoonaa kertaa.

Katselijat ovat saaneet äänestää kuvista tutun norpan nimestä. Ehdotuksia tuli yli 5 000, ja eniten ääniä sai Pullervo.

Pullervo on nähty sen jälkeen livelähetyksessä joka kevät lukuun ottamatta vuotta 2020.

Uusin norppaliven tähti on saimaannorppa Nuppu.

## Sääksilive

![Kuvakaappaus Kuopion sääksilivestä, kuvassa kalasääksi pesällä huhtikuussa 2024. Kuva: Kuopion kaupunki](https://images.cdn.yle.fi/image/upload/c_crop,h_911,w_1620,x_0,y_34/ar_1.7777777777777777,c_fill,g_faces,h_431,w_767/dpr_1.0/q_auto:eco/f_auto/fl_lossy/v1713337687/39-1271860661f74d80939d)

Luontokamera seuraa parhaillaan myös sääksen pesintää.

Sääksi on iso petolintu, jonka toinen nimi on kalasääski. Sääkset palaavat keväisin Suomeen usein samaan pesään puun latvaan.

Sääksi käyttää rakentamiseen kuivia oksia ja risuja.

Pesästä voi tulla vuosien kuluessa suuri. Siksi pesä tarvitsee alle vahvan puun.

## Muita eläimiä - ja kassahihna

![Livekamera on seurannut myös tavaroita kassahihnalla. Kuva: Esa Huuhko / Yle](https://images.cdn.yle.fi/image/upload/c_crop,h_3016,w_5363,x_0,y_250/ar_1.7777777777777777,c_fill,g_faces,h_431,w_767/dpr_1.0/q_auto:eco/f_auto/fl_lossy/v1685615473/39-1118964646e02f001795)

Luontokameroita eli luontolivejä on ollut Suomessa monta vuotta.

Luontoliveissä ovat olleet esimerkiksi monet linnut, lehmä, koiranpentu, lammas, taimen ja muut kalat, kyykäärme, majava ja erilaiset pörriäiset.

Suomalaiset tykkäävät livekameroista myös kummallisilla tavoilla.

Esimerkiksi kauppaketju Prisman ja Sub-kanavan Hihna247 oli hitti somessa ja televisiossa vuonna 2017.

8 tunnin suorassa netti-tv-lähetyksessä kuvattiin marketin kassahihnaa.

Myöhemmin kassaliveä on näytetty juhannuksena.

Livelähetyksessä on seurattu myös betonin kuivumista.

Uutisviikon aihe olivat luontokamerat. Luontokamera Norppalive avattiin perjantaina. Myös sääksilive on käynnistynyt.

Luontokamerat löytyvät osoitteesta [wwf.fi/luontolive](https://wwf.fi/luontolive)

Tämä oli Uutisviikko selkosuomeksi, tavataan taas. Kuulemiin!

