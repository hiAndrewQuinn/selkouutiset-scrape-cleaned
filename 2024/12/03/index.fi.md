# TV \| Selkouutiset \| tiistai 3.12.2024

Kansanedustajat. Taudit. Pikkujoulut. Keskiviikon sää.

## Kansanedustajat

Ensin aiheena kansanedustajat.

Eduskunnassa on syntynyt iso kohu kahden kansanedustajan takia.

Perussuomalaisten kansanedustajat **Teemu Keskisarja** ja **Sheikki Laakso** sanoivat, että he eivät mene itsenäisyyspäivänä Linnan juhliin.

Linnanjuhlat järjestää tasavallan presidentti. Hän kutsuu juhliin muun muassa kaikki kansanedustajat.

Kansanedustajat Keskisarja ja Laakso sanoivat, että he menevät itsenäisyyspäivänä mieluummin 612-kulkueeseen.

Eduskunnassa syntyi iso kohu Keskisarjan ja Laakson päätöksen takia.

Pääministeri **Petteri Orpo** sanoo, että 612-kulkue on äärioikeiston tapahtuma.

Orpon mielestä kansanedustajan ei pidä osallistua sellaiseen tapahtumaan.

Kansanedustaja Sheikki Laakso sanoi kohun jälkeen, että hän jää pois 612-kulkueesta.

## Taudit

Sitten aiheena taudit.

Erilaisia tauteja liikkuu nyt paljon.

Lääkärit sanovat, että esimerkiksi mykoplasmaa, adenovirusta ja hinkuyskää on enemmän kuin koskaan ennen tilastoissa.

Sairaaloissa on paljon ihmisiä tautien takia.

Tartuntatauteja liikkuu nyt tosi paljon.

Erityisen paljon tauteja liikkuu länsirannikolla.

## Pikkujoulut

Sitten aiheena pikkujoulut.

Pikkujoulu-juhlia järjestetään paljon marraskuussa ja joulukuun alussa.

Yksi suosittu paikka järjestää pikkujoulu on ruotsinlaiva. Tässä laivalla esiintyy bändi nimeltä Popeda.

Pikkujoulua on vietetty Suomessa 1900-luvun alusta asti.

Pikkujoulujuhlia järjestetään tähän aikaan paljon.

Ruotsinlaivoilla pikkujouluja on nykyään vähemmän kuin ennen korona-pandemiaa.

Oikea joulu on usein rauhallinen perheiden juhla. Pikkujouluissa ihmiset riehuvat enemmän.

## Keskiviikon sää

Vielä keskiviikon sääennuste.

Sää kylmenee, ja koko maassa on pakkanen. Pohjoisessa voi olla 20 astetta pakkasta.

