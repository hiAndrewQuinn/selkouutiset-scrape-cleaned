{
   "q" : [
      "# TV | Selkouutiset | keskiviikko 1.10.2025",
      "",
      "Rajavalvonta. Lähestymiskiellot. Kuntien vuokra-asunnot. Sää.",
      "",
      "## Uusi järjestelmä rajavalvontaan",
      "",
      "Aluksi rajavalvonnasta.",
      "",
      "Suomi ottaa käyttöön uuden järjestelmän rajanylityksessä. Uusi tietojärjestelmä EES tulee ensin Helsinki-Vantaan lentoasemalle.",
      "",
      "Laitteet tallentavat yhteiseen järjestelmään tiedot kansalaisista, jotka tulevat EU:n ja Schengen-alueen ulkopuolelta. Schengen-alueessa on 29 eurooppalaista maata, ja siinä ei ole sisäisiä rajatarkastuksia.",
      "",
      "Suomi ottaa käyttöön uuden järjestelmän rajanylityksessä.",
      "",
      "EES-järjestelmä tutkii esimerkiksi passin ja viisumin. Siihen lisätään matkustajan kasvokuvat ja sormenjäljet.",
      "",
      "Kun tällainen matkustaja tulee uudelleen Suomeen, rajatarkastus sujuu nopeasti.",
      "",
      "Järjestelmä tunnistaa ihmiset jotka liikkuvat väärällä passilla, ovat ylittäneet oleskeluluvan tai suunnittelevat terrori-iskua.",
      "",
      "## Lähestymiskieltoja rikotaan",
      "",
      "Nyt lähestymiskiellosta.",
      "",
      "Lähestymiskieltoja rikotaan aiempaa enemmän, kertoo poliisi.",
      "",
      "Lähestymiskielto suojelee ihmistä toisen uhkailulta, häirinnältä tai väkivallalta. Kiellon määrää oikeus.",
      "",
      "Tänä vuonna on määrätty jo yli 1000 kieltoa. Kasvua on 30 prosenttia.",
      "",
      "Suomessa on ollut käytössä lähestymiskiellon tekninen valvonta jo 2 vuotta. Jalkapanta on määrätty käyttöön kuitenkin vain 11 kertaa.",
      "",
      "Jalkapanta hälyttää, jos lähestymiskiellon saanut ihminen menee kielletylle alueelle.",
      "",
      "Lähestymiskieltoja rikotaan aiempaa enemmän. Asiantuntijoiden mielestä jalkapantaa voisi käyttää paljon enemmän.",
      "",
      "## Kuntien vuokra-asunnot",
      "",
      "Lopuksi vuokra-asumisesta.",
      "",
      "Kuntien vuokra-asuntoja on ilman asukkaita enemmän kuin koskaan. Kyse on vuokra-asunnoista, jotka on rakennettu valtion tuella. Alkuvuonna koko maassa lähes 10 000 kunnan vuokra-asuntoa oli tyhjänä.",
      "",
      "Pohjois-Karjalassa Rääkkylän kunta on ratkonut ongelmaa, kertoo kiinteistösihteeri Anne Salin.",
      "",
      "Jos jossakin talossa on monta tyhjää asuntoa, asukkaita siirretään täydempiin taloihin.",
      "",
      "Rääkkylässä yhteensä 18 kunnan vuokrataloa on myyty, purettu tai jätetty kylmäksi.",
      "",
      "Koko maassa noin 10 000 kunnan vuokra-asuntoa on tyhjänä.",
      "",
      "## Sää",
      "",
      "Vielä sääennuste.",
      "",
      "Torstaina sää on poutainen.",
      "",
      "Pilvisyys voi olla runsasta. Rannikolla voi sataa vähän.",
      "",
      "Lämpötila on noin 10 astetta.",
      "",
      "Lapissa tuuli voimistuu."
   ],
   "format" : "text",
   "source" : "fi",
   "target" : "en"
}
