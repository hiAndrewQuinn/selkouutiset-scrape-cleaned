{
   "format" : "text",
   "target" : "en",
   "source" : "fi",
   "q" : [
      "# TV | Selkouutiset | maanantai 22.12.2025",
      "",
      "Kalan tuoreus. Sinihomejuusto. Joululahjat. Tiistain sää.",
      "",
      "## Kalan tuoreus kaupoissa",
      "",
      "Aluksi uutinen kalojen myynnistä.",
      "",
      "Monilla kalatiskeillä myydään melko vanhaa kalaa.",
      "",
      "Yle tutki kalojen tuoreutta 29:ssä kaupassa eri puolilla Suomea.",
      "",
      "Monilla kalatiskeillä oli kalaa, joka oli noin viikon vanhaa.",
      "",
      "Joillakin kalatiskeillä oli jopa 10 päivää vanhaa kalaa.",
      "",
      "Asiantuntija sanoo, että yli viikon vanhaa kalaa ei kannata syödä.",
      "",
      "Esimerkiksi sushiin tai graavaukseen kalan pitää olla tuore.",
      "",
      "Jos kala paistetaan, myös viikon vanhaa kalaa voi syödä.",
      "",
      "Näin sanoo Marttaliiton johtava asiantuntija **Marjo Rantapusa**.",
      "",
      "*”Jos tekisin sushia tai graavikalaa niin en käyttäisi enää viikon vanhaa, mutta jos olisin tekemässä uunilohta tai muuta uunikalaa niin siihen voisin käyttää.”*",
      "",
      "Monilla kalatiskeillä myydään melko vanhaa kalaa.",
      "",
      "Kalatiskeillä pitää olla taulu, josta näkee kalojen iän.",
      "",
      "## Sinihomejuusto",
      "",
      "Nyt uutinen sinihomejuustosta.",
      "",
      "Suomalaiset syövät paljon sinihomejuustoa jouluna.",
      "",
      "Sinihomejuustojen myynti yli kaksinkertaistuu joulun aikaan.",
      "",
      "Juustoloissa on kova kiire.",
      "",
      "Tämä on Valion tehdas Äänekoskella.",
      "",
      "Aura-juustoa tehdään jo lokakuusta alkaen 2 vuorossa 7 päivää viikossa. Apuna on noin 15 kausityöntekijää.",
      "",
      "Suomalaiset syövät joulukuussa yli 350 000 kiloa sinihomejuustoa.",
      "",
      "Valion lisäksi Suomessa on myös pieniä valmistajia, esimerkiksi Peltolan juustola Suonenjoella.",
      "",
      "Se myy sinihomejuustoa erityisesti ravintoloille.",
      "",
      "Sinihomejuusto on suomalaisten suosituin erikoisjuusto.",
      "",
      "## Joululahjaostokset",
      "",
      "Lopuksi uutinen joululahjaostoksista.",
      "",
      "Joululahjakauppa on nyt vilkasta.",
      "",
      "Lautapelit ja palapelit ovat edelleen suosittuja lahjoja.",
      "",
      "Suosittuja ovat myös pehmolelut.",
      "",
      "Ainakin yksi vanha lelu on tehnyt paluun.",
      "",
      "Lelukauppias **Leena Anttila** kertoo, että kurkkumopojen myynti on yllättänyt.",
      "",
      "Kurkkumoposta on tehty myös pehmolelu.",
      "",
      "Joululahjakauppa on nyt vilkasta.",
      "",
      "Myös kierrätyslahjojen myynti kasvaa. Tämä näkyy kierrätysmyymälöissä. Esimerkiksi kirjat ja pelit ovat suosittuja kierrätyslahjoja.",
      "",
      "## Tiistain sää",
      "",
      "Vielä sääennuste.",
      "",
      "Tiistaina sää kylmenee etelässä.",
      "",
      "Pohjoisessa sää lauhtuu eli lämpötila nousee.",
      "",
      "Pohjois-Suomessa ja idässä tulee lumisateita."
   ]
}
