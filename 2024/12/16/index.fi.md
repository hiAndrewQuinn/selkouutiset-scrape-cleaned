# TV \| Selkouutiset \| maanantai 16.12.2024

Siivousala. Kansanedustaja Kiuru. Turun junat. Salibandyn MM-voitto. Tiistain sää.

## Siivousala

Ensin uutinen siivousalalta.

Siivousfirmoilla on vaikeaa. Ne voivat pian menettää asiakkaita.

Syynä ovat muutokset, joita hallitus tekee verotukseen. Verotuksessa kotitalousvähennys pienenee ensi vuonna.

Siivouskulut eivät enää vähennä asiakkaan veroja yhtä paljon kuin nyt, ja siksi siivouspalvelujen ostamisesta tulee kalliimpaa.

Monilla siivousfirmoilla on vaikeaa.

Kaikilla asiakkailla ei ole enää varaa ostaa yhtä paljon siivouspalveluja kuin nyt.

## Kansanedustaja Kiuru

Sitten aiheena poliitikkojen turvallisuus.

Kansanedustaja **Krista Kiurua** lyötiin perjantaina.

Mies löi Kiurua Kaisaniemen puistossa Helsingissä.

Poliisi sai miehen kiinni lauantaina. Miehellä ei ehkä ollut poliittista syytä lyömiseen.

Kansanedustaja Kiurua lyötiin Helsingissä.

Eduskunnan pääsihteeri **Antti Pelttari** arvioi, että Suomessa poliitikot voivat vielä liikkua turvallisesti.

## Turun junat

Sitten uutinen junaliikenteestä.

Junat kulkevat taas Turun keskustaan.

Helsingistä voi siis matkustaa junalla Turun keskustaan ja edelleen Turun satamaan.

Yli 2 vuoden ajan junat ajoivat Turussa vain Kupittaan asemalle asti. Syynä olivat ratatyöt.

Nyt junat kulkevat Turun keskustaan taas normaalisti.

## Salibandyn MM-voitto

Sitten iloinen urheilu-uutinen.

Suomi on salibandyn maailmanmestari.

Suomen miesten maajoukkue voitti eilen MM-finaalissa Ruotsin.

Tämä Miska Mäkisen maali ratkaisi voiton Suomelle. Suomi voitti finaalin 5-4.

Peli oli jännittävä. Ruotsi johti peliä jo 4-0, mutta Suomi oli pelin loppupuolella parempi kuin Ruotsi.

Suomi on salibandyn maailmanmestari.

Voitto tuntui suomalaisista tosi hyvältä, koska Suomi voitti finaalissa rakkaan naapurin Ruotsin.

## Tiistain sää

Vielä sääennuste.

Sää on laajalti poutaista. Paikoin maan etelä- ja keskiosassa voi tulla yksittäisiä lumikuuroja. Myös Länsi-Lapissa sataa vähän lunta.

Maan eteläosassa lämpötila on plussan puolella. Pohjoisessa ja paikoin idässä on kylmää, pakkasta on jopa 20-30 astetta.

