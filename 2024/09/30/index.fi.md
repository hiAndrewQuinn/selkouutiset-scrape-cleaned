# TV \| Selkouutiset \| maanantai 30.9.2024

Käytetyt autot. Itävallan vaalit. Euroopan monikielisyys. Tiistain sää.

## Käytetyt autot

Ensin aiheena käytetyt autot.

Käytettyjen autojen kauppa kasvaa.

Myös riidat autokauppiaiden ja ostajien välillä ovat lisääntyneet.

Yksi syy on se, että käytetyn auton ostaja ei aina saa tietää, mitä korjauksia autoon on tehty.

Tässä esimerkki: Marko Santanen osti käytetyn auton Saksasta. Vasta kaupan jälkeen hän sai tietää, että auto on korjattu kolarin takia.

Tällaisia tilanteita on nykyään usein, sanoo Autoliiton toimitusjohtaja Pasi Nieminen.

Nieminen sanoo, että nykyään monet ostavat auton netistä. Ostaja ei ehkä edes näe autoa, ennen kuin se on tuotu hänelle kotiin.

Käytettyjen autojen kauppa kasvaa.

Ylen MOT-ohjelma kertoo tarkemmin autokaupan ongelmista. [Ohjelma on Yle Areenassa](https://areena.yle.fi/1-66871382).

## Itävallan vaalit

Sitten uutinen Euroopasta.

Äärioikeisto on voittanut vaalit Itävallassa.

Maan suurin puolue on nyt äärioikeiston Vapauspuolue. Vapauspuolue vastustaa maahanmuuttoa.

Vapauspuolueen johtaja on Herbert Kickl. Hän ei pidä juutalaisista ja muslimeista.

Äärioikeisto on siis voittanut vaalit Itävallassa.

Itävallan hallitusneuvotteluista tulee vaikeat, koska muut puolueet eivät halua tehdä yhteistyötä äärioikeiston kanssa.

## Euroopan monikielisyys

Sitten aiheena monikielisyys.

Euroopan unioni haluaa edistää monikielisyyttä.

EU haluaa, että kaikki EU-kansalaiset osaavat äidinkielen lisäksi 2 muuta kieltä.

Professori Reetta Toivonen sanoo, että monikielisyys on osa eurooppalaisuutta.

EU haluaa edistää monikielisyyttä.

Monikielisyys ei kuitenkaan ole kaikkien poliitikkojen mielestä hyvä asia.

Esimerkiksi monet äärioikeiston poliitikot ajattelevat, että yhdessä maassa tarvitaan vain yksi kieli.

Professori Toivonen sanoo, että poliitikoilla on suuri vastuu.

Vähemmistökielten puhujat eivät ehkä uskalla puhua omaa kieltä julkisilla paikoilla, jos poliitikot vastustavat monikielisyyttä.

## Tiistain sää

Vielä sääennuste. Viikko alkaa aurinkoisena. Tiistaina pohjoisessa tulee sadekuuroja, mutta suurimmassa osassa maata on poutaista.

