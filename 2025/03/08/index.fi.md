# Radio \| Uutisviikko selkosuomeksi \| lauantai 8.3.2025

YK:n kansainvälinen naistenpäivä

## YK:n kansainvälinen naistenpäivä

Uutisviikon aihe on tällä kertaa YK:n kansainvälinen naistenpäivä.

Kansainvälistä naistenpäivää vietetään tänään 8. maaliskuuta.

Naistenpäivällä on juhlavuosi, sillä naistenpäivää vietetään nyt 50. kertaa.

Kerromme nyt lisää kansainvälisestä naistenpäivästä ja sen historiasta.

## Historia

Naistenpäivä syntyi 1900-luvun alussa USA:ssa ja Euroopassa.

Ensin USA:ssa vietettiin USA:n omaa naistenpäivää vuonna 1909.

Seuraavana vuonna eli vuonna 1910 Tanskassa järjestettiin sosialistinaisten kansainvälinen kokous.

Kokous päätti edistää naisten äänioikeutta ja muita naisten asioita naistenpäivällä.

Nykyinen kansainvälinen naistenpäivä tuli myöhemmin.

YK julisti vuoden 1975 kansainväliseksi naisten vuodeksi.

Kansainvälistä naistenpäivää vietettiin ensimmäisen kerran 8. maaliskuuta 1975. Siitä on kulunut nyt 50 vuotta.

## Sodat ja konfliktit

Naisten asema on erityisen huono sodissa ja konflikteissa.

Sotia ja konflikteja on paljon.

Sota-alueilla naisten on vaikea saada esimerkiksi terveydenhuoltoa. Terveydenhuoltoa on tarjolla vähän ja tarvikkeista on pulaa.

YK:n raportti kertoo, että maailman konfliktialueilla kuolee joka päivä 500 naista tai tyttöä raskauden tai synnytyksen ongelmiin.

Vaarallisiin abortteihin kuolee lähes 50 000 naista vuodessa.

## Lähisuhdeväkivalta

Naisten asemassa on ongelmia myös maissa, joissa asiat ovat yleisesti hyvin.

Esimerkiksi Suomessa naiset kohtaavat lähisuhdeväkivaltaa. Noin 30 prosenttia naisista on joskus kokenut lähisuhdeväkivaltaa.

Lähisuhdeväkivalta on Suomessa yleisempää kuin muissa Pohjoismaissa.

## Palkka, koulutus ja politiikka

Yleinen ongelma naisten tasa-arvossa on palkka. Naiset saavat usein vähemmän palkkaa kuin miehet.

Joissakin maissa tytöillä on edelleen vähemmän mahdollisuuksia saada koulutusta kuin pojilla.

Myös politiikassa ja johtajina naisia on usein vähemmän kuin miehiä.

## Kertaus

Uutisviikon aihe oli tällä kertaa YK:n kansainvälinen naistenpäivä.

Kerrataan vielä tärkeimmät asiat.

Naistenpäivä on 8. maaliskuuta. Tänä vuonna sitä vietetään 50. kertaa.

Sodat ja konfliktit tekevät monien naisten aseman vaikeaksi.

Ongelmia on myös muualla. Naisiin kohdistuu väkivaltaa enemmän kuin miehiin.

Naisten palkka, koulutusmahdollisuudet ja pääsy politiikkaan ovat usein huonompia kuin miehillä.

Tämä oli uutisviikko selkosuomeksi. Tavataan taas, kuulemiin!

