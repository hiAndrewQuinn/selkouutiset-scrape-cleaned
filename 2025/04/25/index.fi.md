# TV \| Selkouutiset \| perjantai 25.4.2025

Hallituksen veropäätökset. Jääkiekko. Luonto. Sää.

## Hallituksen veropäätökset

Ensin politiikkaa.

Oppositio arvostelee hallituksen veropäätöksiä.

Hallitus päätti laskea työn ja yritysten verotusta noin 2 miljardia euroa. Opposition kansanedustajat sanovat, että päätös on huono. Oppositio ihmettelee, miksi hallitus laskee suurituloisten ihmisten verotusta.

Valtiovarainministeri Riikka Purra sanoo, että myös pienituloisten ihmisten verotus laskee. Purra uskoo, että veronalennukset lisäävät Suomen talouskasvua.

Oppositio arvostelee hallituksen veropäätöksiä. Myös asiantuntijat sanovat, että päätösten vaikutukset ovat epävarmoja. Suomen pitää todennäköisesti ottaa lisää velkaa.

## Jääkiekko

Seuraavaksi urheilua.

Jääkiekon SM-liigan finaalit alkavat tänään perjantaina. Finaalissa pelaavat Kuopion KalPa ja Lappeenrannan SaiPa.

Suomen mestaruuden voittaa se joukkue, joka voittaa ensin 4 peliä.

Finaalisarjan 1. peli pelataan Kuopiossa.

Jääkiekon SM-liigan finaalit alkavat illalla. Jääkiekon Suomen mestaruuden voittaa tänä vuonna uusi joukkue. Kuopion KalPa tai Lappeenrannan SaiPa ei ole koskaan voittanut mestaruutta.

## Kevät luonnossa

Nyt aiheena on luonto.

Luonnossa on nyt paljon kevään merkkejä. Monin paikoin kevät on jo pitemmällä kuin yleensä huhtikuun loppupuolella.

Esimerkiksi pääskysiä on lentänyt Suomeen jo paljon. Eniten niitä on Varsinais-Suomessa, mutta pääskysiä on havaittu myös muun muassa Kaakkois-Suomessa.

Myös kasvit heräävät, kun kevät etenee. Etelä-Suomessa monissa puissa on jo lehtiä.

Myös koivuissa on jo vähän vihreää väriä.

Luontoasiantuntija Mikko Pöyhönen on innostunut:

\-*Pajuissa ja tuomissa on jo ihan kunnon lehti. Koivut alkavat olla hiirenkorvilla. Eihän koskaan huhtikuun puolivälissä koivuun ala lehti tulla. Kyllä tämä on kasvimaailmassa ihan ihmeellistä.*

## Sää

Vielä sääennuste.

Sää on poutainen, eli ei sada. Monin paikoin paistaa aurinko. Sää on kylmää. Pohjoisessa on pakkasta.

