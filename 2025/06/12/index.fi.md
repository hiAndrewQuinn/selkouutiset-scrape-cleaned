# TV | Selkouutiset | torstai 12.6.2025

Laitilan onnettomuus. Opintolainat. Pikkuhuuhkajat. Sää.

## Laitilan onnettomuus

Ensin uutinen onnettomuudesta.

Laitilassa Varsinais-Suomessa sattui tiistaina paha onnettomuus. Onnettomuudessa kuoli 2 poikaa. Pojat olivat 17-vuotiaita. Onnettomuus sattui, kun nuorten auto joutui veteen. 2 nuorta pelastui autosta.

Poliisi ei tiedä, miksi nuorten auto joutui veteen. Auton kuljettaja oli 17-vuotias. Kuljettaja sai ajokortin poikkeusluvalla, vaikka hän ei ollut vielä 18-vuotias.

Hallitus ehkä muuttaa lakia niin, että alaikäinen nuori ei saa ajokorttia yhtä helposti kuin nyt.

## Opintolainat

Seuraavaksi aiheena on opintolaina.

Valtion pitää maksaa ihmisten opintolainoja enemmän kuin aikaisemmin. Viime vuonna valtio maksoi opintolainoja 112 miljoonaa euroa.

Opiskelija voi hakea rahaa lainaksi pankista. Laina pitää maksaa takaisin, kun opiskelut loppuvat. Lainan takaa valtio. Valtio maksaa lainan takaisin pankille, jos opiskelija ei pysty maksamaan lainaa.

Valtion pitää maksaa ihmisten opintolainoja enemmän kuin aikaisemmin.

Kaikki ihmiset eivät ehkä ymmärrä, että opintolaina pitää maksaa takaisin. Etuuspäällikkö Piia Kuusisto Kelasta:

\-*Jotenkin näyttää siltä, että välttämättä ei ymmärretä, että opintolaina on lainaa. Ei osata varautua siihen, mikä velvollisuus sieltä tulee, kun tulee se aika, että ryhdytään maksamaan lainaa takaisin.*

## Jalkapallon nuorten EM-kisat

Nyt urheilua.

Slovakiassa pelataan jalkapallon alle 21-vuotiaiden nuorten EM-kisoja. Suomi on mukana kisoissa. Suomen 1. peli on tänään torstaina. Suomen vastustaja illan pelissä on Hollanti.

Suomen lohkossa pelaavat myös Tanska ja Ukraina. Lohkon 2 parasta joukkuetta pääsee kisoissa 8 parhaan joukkoon.

## Sää

Vielä sääennuste.

Perjantaina sää on poutainen. Koko maassa paistaa aurinko. Tuuli on heikkoa. Lämpötila on 15 ja 20 asteen välillä.
