# TV | Selkouutiset | keskiviikko 16.7.2025

Finnairin tulos. Helle ja työ. Kattohaikara. Sää.

*Valitettavasti selkouutisten tekstitys puuttuu teknisen ongelman vuoksi. Pahoittelemme.*

*Voit lukea tekstin alapuolelta.*

## Finnairin tulos

Aluksi uutinen Finnairin rahoista.

Lentofirma Finnair on tehnyt huonon tuloksen.

Finnairin tulos oli huhti-kesäkuussa noin 10 miljoonaa euroa. Vuosi sitten tulos oli yli 40 miljoonaa euroa.

Finnair sanoo, että se on menettänyt alkuvuonna yli 50 miljoonaa euroa lakkojen takia. Finnair perui yli 1300 lentoa.

Lentofirma Finnair on tehnyt huonon tuloksen.

Finnair kuitenkin ennustaa, että lentoliikenne kasvaa.

## Helle ja työ

Sitten asiaa kuumasta säästä.

Helle on otettava huomioon ulkotöissä.

Esimerkiksi Tampereella Hatanpään ratikkatyömaalla voi olla lämmintä 40 astetta.

Kuumuuden vuoksi on pakko pitää taukoja tavallista enemmän. Työntekijät juovat myös paljon vettä.

Tampereen Tohlopissa kattotyömaalla lämpötila voi olla yli 60 astetta. Työt aloitetaan helteen vuoksi jo kello 5 aamulla.

Työntekijöiden kannattaa myös käyttää aurinkorasvaa ja vaatteita, jotka suojaavat auringolta.

Helle on otettava huomioon ulkotöissä.

Helle kuormittaa elimistöä. Se voi aiheuttaa väsymystä, päänsärkyä ja huonoa oloa.

## Kattohaikara

Lopuksi vielä eläinuutinen.

Turussa on rengastettu kattohaikaran poikanen.

Kattohaikaran poikanen kuoriutui keinopesässä kesäkuun alussa. Keinopesä rakennettiin Topinojan jäteaseman alueelle.

Linnun jalkoihin laitettiin 2 rengasta. Renkaiden avulla linnun voi tunnistaa myöhemmin.

Turussa on rengastettu kattohaikaran poikanen.

Tämä on vasta 2. kerta, kun kattohaikara pesii Suomessa.

## Torstain sää

Vielä sääennuste.

Sää jatkuu helteisenä suurimmassa osassa maata.

Torstaipäivä on laajalti myös aurinkoinen.

Etelään voi muodostua sade- ja ukkoskuuroja.
