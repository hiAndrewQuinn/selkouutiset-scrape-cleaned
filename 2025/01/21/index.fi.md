# TV \| Selkouutiset \| tiistai 21.1.2025

USA. USA ja Suomi. Sähkön hinta. Sää.

## USA

Ensin aiheena USA.

**Donald Trump** on nyt USA:n presidentti.

Hän aloitti tehtävässä eilen maanantaina.

Trump piti puheen, jossa hän kertoi ajatuksistaan.

Trump lupasi, että USA:ssa alkaa nyt tosi hyvä aika. Hän sanoi, että maailma alkaa kunnioittaa USA:ta.

Trump antoi myös paljon määräyksiä. Hän julisti hätätilan USA:n etelärajalle, koska sieltä tulee paljon laittomia maahanmuuttajia.

Donald Trump on nyt USA:n presidentti.

Hän armahti heti 1 000 ihmistä, jotka ovat vankilassa.

He yrittivät vallata USA:n kongressin talon, kun Trump hävisi vaalit vuonna 2020.

Trump aikoo myös porata paljon lisää öljyä USA:ssa.

Lisäksi USA eroaa Pariisin ilmasto-sopimuksesta. Sopimus yrittää vähentää ilmaston saasteita.

## USA ja Suomi

Sitten aiheena USA ja Suomi.

Suomen presidentti **Alexander Stubb** on kiittänyt USA:n entistä presidenttiä **Joe Bidenia**.

Joe Biden väistyi, kun Trump aloitti presidentin tehtävässä.

Presidentti Stubb sanoi, että Joe Biden teki Suomen kanssa tosi hyvää yhteistyötä.

Biden auttoi Suomea, kun Suomi halusi liittyä sotilasliitto Natoon. Biden tuki Suomea, Stubb sanoi.

Stubb kiitti entistä presidenttiä Joe Bidenia ja onnitteli Donald Trumpia.

Stubb sanoo, että Suomi tulee varmasti hyvin toimeen Trumpin kanssa.

## Sähkön hinta

Sitten aiheena sähkön hinta.

Sähkö on ollut tänä talvena melko halpaa.

Syy on se, että talvi on ollut lämmin.

Kun sää on lämmin, sähköä kuluu vähän. Silloin sähkön hinta laskee.

Sähkö on tänä talvena melko halpaa.

Sähköyhtiöllä on paljon tarjouksia.

Esimerkiksi halvimmassa puolen vuoden sopimuksessa yksi kilowattitunti maksaa 7 senttiä.

## Sää

Vielä sääennuste.

Keskiviikkona idässä ja pohjoisessa sataa lunta.

Pohjoisessa on pakkanen. Etelässä on plus-asteita.

Etelässä voi sataa vähän räntää.

