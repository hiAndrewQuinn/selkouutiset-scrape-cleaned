# Radio | Uutisviikko selkosuomeksi | lauantai 12.7.2025

Sinilevän määrä

Kuuntele

Voit lukea uutiset samanaikaisesti alta.

Uutisviikon aihe on sinilevä.

Järvissä on ollut tänä kesänä sinilevää vielä melko vähän. Helle voi kuitenkin lisätä sinilevää nopeasti.

Sinilevä voi tuottaa myrkkyjä. Vedessä ei silloin voi uida eikä sitä saa juoda.

Kerromme nyt aiheesta lisää.

## Sinilevän määrä

![Mies ottaa aurinko rannalla kuvat on kuvattu Oulun Emmännän uimarannalla.](https://images.cdn.yle.fi/image/upload/c_crop,h_3085,w_5486,x_0,y_493/ar_1.7777777777777777,c_fill,g_faces,h_431,w_767/dpr_1.0/q_auto:eco/f_auto/fl_lossy/v1752143413/39-1492022686f94feeeb90)

Avaa kuvien katselu

Mies ottaa aurinkoa uimarannalla Oulussa 10.07.2025. Kuva: Janne Körkkö / Yle

Sinilevää on havaittu järvissä vielä melko vähän. Tällä viikolla sinilevää oli paikoin jopa vähemmän kuin viime viikolla.

Torstaina sinilevää oli paljon vain neljässä paikassa.

Suomen ympäristökeskus seuraa sinilevän määrää järvissä, rannikolla ja merellä.

Merellä sinilevän määrä on hieman lisääntynyt. Määrä selviää satelliittikuvista.

Levä näkyy vedessä vihreänä tai keltaisena lauttana.

## Sää vaikuttaa sinilevään

![Sinilevää rannalla laiturin vieressä.](https://images.cdn.yle.fi/image/upload/c_crop,h_2268,w_4031,x_0,y_0/ar_1.7777777777777777,c_fill,g_faces,h_431,w_767/dpr_1.0/q_auto:eco/f_auto/fl_lossy/v1721125267/39-1319281669647a99cef3)

Avaa kuvien katselu

Sinilevää Porvoon Emäsalossa kesällä 2024. Kuva: Mikael Kokkola / Yle

Sinilevää on nyt vähemmän kuin yleensä keskellä kesää.

Levää on vähän, koska sää on ollut melko viileä.

Loppuviikosta järviveden lämpötila oli pääosin alle 20 astetta. Vesi on siis kylmempää kuin tavallisesti heinäkuussa.

Sinilevän määrä voi kuitenkin kasvaa nopeasti, kun sää lämpenee. Helle lämmittää vedenpinnan nopeasti ja sinilevän kukinta voi alkaa.

Sinilevä kasvaa helposti lämpimään veteen, jossa on ravinteita ja jota tuuli ei sekoita. Sinilevää on yleensä siellä, missä on ihmisiä ja maataloutta.

## Myrkyllinen sinilevä

![Kuva kyltistä rannalla, joka varoittaa sinilevästä. Kyltissä lukee, että uiminen ei ole suositeltavaa.](https://images.cdn.yle.fi/image/upload/c_crop,h_2268,w_4032,x_0,y_466/ar_1.7777777777777777,c_fill,g_faces,h_431,w_767/dpr_1.0/q_auto:eco/f_auto/fl_lossy/v1624510005/39-82501360d40de779393)

Avaa kuvien katselu

Varoituskyltti sinilevästä Kotkassa kesällä 2021.  Kuva: Jasmina Kauta / Yle

Sinilevän kasvua seurataan, koska sinilevä voi olla myrkyllistä.

Vedessä ei saa uida, jos siinä on sinilevää. Vettä ei myöskään saa juoda, eikä sitä kannata käyttää pesemiseen.

Sinilevä voi aiheuttaa esimerkiksi hengitysvaikeuksia, ihottumaa ja vatsakipua. Myrkky vaikuttaa ihmisiin ja eläimiin.

Sinilevän määrän voi katsoa Suomen ympäristökeskuksen nettisivulta. Sivulla voi ilmoittaa myös oman havainnon sinilevästä.

## Kertaus

![Sinilevää järven rannalla.](https://images.cdn.yle.fi/image/upload/c_crop,h_3375,w_6000,x_0,y_309/ar_1.7777777777777777,c_fill,g_faces,h_431,w_767/dpr_1.0/q_auto:eco/f_auto/fl_lossy/v1559816679/14-svyle-134491531974aae73dd)

Avaa kuvien katselu

Sinilevää järven rannalla.  Kuva: YLE/ Lone Widestam

Uutisviikossa kerroimme sinilevän määrästä.

Järvissä on ollut tänä kesänä sinilevää vielä melko vähän. Sään lämpeneminen voi kuitenkin lisätä sinilevän määrää nopeasti.

Sinilevä voi tuottaa myrkkyjä. Vedessä ei silloin voi uida eikä vettä saa juoda.
