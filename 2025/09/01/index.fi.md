# TV | Selkouutiset | maanantai 1.9.2025

Budjettineuvottelut. Peukku-huume. Nykysirkus. Sää.

## Hallituksen budjettikokous

Aluksi uutinen politiikasta.

Hallitus on kokoontunut päättämään ensi vuoden budjetista.

Hallitus aikoo tehdä noin miljardin euron lisäsopeutukset.

Jo aiemmin hallitus päätti 9 miljardin euron sopeutuksista.

Sopeutus tarkoittaa, että hallitus tekee säästöjä. Tavoite on, että veroja ei koroteta.

Hallituspuolueet ovat jo päässeet sopuun budjetin pääkohdista.

Hallitus on kokoontunut päättämään ensi vuoden budjetista.

Budjettikokous kestää 2 päivää.

Kokouksessa keskustellaan myös perussuomalaisten maahanmuuttajapuheista.

Perussuomalaisten johto on arvostellut maahanmuuttajia tv-haastatteluissa.

## Peukku-huume

Nyt uutinen huumeista.

Muuntohuume peukun käyttö on lisääntynyt Suomessa.

Viranomaiset sanovat, että peukun käyttö on lisääntynyt paljon.

Peukku on muuntohuume. Sen virallinen nimi on *alfa-pvp*. Peukku-huume aiheuttaa voimakasta riippuvuutta.

Monet päihderiippuvaiset ihmiset ovat peukun takia huonommassa kunnossa kuin ennen.

Esimerkiksi Helsingissä HUS-sairaanhoidon päivystyksissä on käynyt noin 100 peukkupotilasta kuukaudessa.

Muuntohuume peukun käyttö on lisääntynyt Suomessa.

Sisäministeri **Mari Rantanen** sanoo, että Suomi on epäonnistunut peukkuhuumeen torjunnassa. Rantanen sanoo, että poliisin toimivaltaa pitää ehkä lisätä.

## Nykysirkusesitys Tempo

Lopuksi kultuuriuutinen.

Suomessa on valmistunut uusi nykysirkusesitys.

Esityksen on suunnitellut suomalainen taikuri **Kalle Nio**.

Koreografi on brasilialainen **Fernando Melo**.

Esityksen nimi on Tempo. Se käsittelee aikaa.

Melon koreografiassa näyttää, että esiintyjät rikkovat painovoimaa.

Liikkeet ovat vaativia. Esiintyjät eivät saa horjahtaa. Muuten tunnelma painottomuudesta rikkoutuu.

Suomessa on valmistunut uusi nykysirkusesitys.

Tempo-esityksen ensi ilta oli Helsingin Juhlaviikoilla.

Tempoa esitetään ehkä myös ulkomailla.

## Tiistain sää

Vielä sääennuste.

Tiistaina sää on poutaista eli ei sada. Aurinko paistaa yleisesti.

Lämpötila on etelässä noin 20 astetta ja myös pohjoisessa yli 15 astetta.
