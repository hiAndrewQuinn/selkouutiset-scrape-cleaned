# TV \| Selkouutiset \| keskiviikko 7.8.2024

Koulu alkaa. USA:n demokraatit. Olympiaurheilua. Sää.

## Koulujen alku

Ensin aiheena koulut.

Koulut alkavat.

Koulut alkavat vähän eri aikaan eri puolilla Suomea.

Tänään peruskoulut alkavat esimerkiksi Tampereella ja Oulussa.

Helsingin seudulla ja Turussa koulutyö alkaa huomenna torstaina.

Koulut siis alkavat, ja koululaiset palaavat liikenteeseen.

Ekaluokkalaisia on liikenteessä noin 54 000.

Lähiviikkoina poliisi valvoo liikennettä koulujen lähellä.

## USA:n demokraatit

Sitten uutinen USA:sta.

Demokraattipuolueen presidenttiehdokas Kamala Harris on valinnut varapresidenttiehdokkaan.

Harrisin varapresidenttiehdokas on Tim Walz. Walz on Minnesotan kuvernööri.

Harris itse on jo demokraattien virallinen presidenttiehdokas, koska hän voitti demokraattien verkkoäänestyksen.

Demokraattien presidenttiehdokas Kamala Harris on siis valinnut varapresidenttiehdokkaan.

Harris ja Harrisin varapresidenttiehdokas Tim Walz aloittivat yhteisen vaalikampanjan eilen.

Kampanjan tavoite on voittaa presidentinvaaleissa republikaanien ehdokas Donald Trump.

USA:n presidentinvaalit järjestetään marraskuussa.

## Olympiaurheilua

Sitten urheilua.

Tiistai oli Suomelle hyvä päivä Pariisin olympialaisissa.

Naisten moukarinheiton finaaliin eli loppukilpailuun pääsi 2 suomalaista, Silja Kosonen ja Krista Tervo.

Suomalaiset heittivät hyvin.

Silja Kososen tulos oli 74,04 metriä. Tällä tuloksella Kosonen nousi sijalle 5.

Kirsta Tervo tuli sijalle 6 tuloksella 73,83 metriä.

Tiistai oli Suomelle hyvä päivä Pariisin olympialaisissa.

Heili Sirviö oli mukana skeittauksen naisten parkin finaalissa.

Sirviön taitava suoritus toi hänelle sijan 5.

Sirviö on vasta 13-vuotias. Hän on historian nuorin suomalainen olympiaurheilija.

## Torstain sää

Vielä sääennuste.

Torstaina sää jatkuu aurinkoisena ja lämpimänä. Lähes koko maassa paistaa aurinko.

Etelässä on pilvistä ja voi sataa.

Lämpötila on 20-25 astetta. Lämpötila voi nousta hellelukemiin.

