TV \| Selkouutiset \| 15.2.2024
===============================

Lakot. Aluevaltuustot. Jussi Raittinen. Sää

Voit lukea uutisten tekstit myös tästä:

Poliittiset lakot
-----------------

Aluksi lakkouutinen.

Poliittiset lakot jatkuvat tänään monella alalla.

Lakko on pysäyttänyt raitiovaunut ja metron Helsingissä. Lakko on pysäyttänyt myös monet bussivuorot Helsingissä, Tampereella ja Turussa.

Lakko vaikuttaa rakennustyömailla, satamissa ja tehtaissa. Olkiluodon ydinvoimalan työntekijöitä on tänään lakossa. Sähkönjakelu kuitenkin toimii Suomessa.

Lakko vaikuttaa myös kauppojen keskusvarastoihin. Lakon takia kaupoista voi puuttua tuotteita.

Poliittiset lakot jatkuvat tänään monella alalla.

Lakkoihin osallistuu tällä viikolla noin 100 000 suomalaista.

Aluevaltuustojen palkkiot
-------------------------

Nyt uutinen aluevaltuustojen kokouspalkkioista.

Tässä pitää kokousta Itä-Uudenmaan aluevaltuusto.

Aluevaltuustot päättävät sote-alueen asioista. Suomessa on 21 sote-aluetta.

Aluevaltuustojen palkkiot vaihtelevat paljon. Monissa aluevaltuustoissa kuluu paljon rahaa palkkioihin.

Suurimmat palkkio ovat 19 000 euroa vuodessa valtuutettua kohti. Pienimmät palkkiot ovat 4000 euroa valtuutettua kohti.

Palkkiot ihmetyttävät asiantuntijaa. Talous on vaikeaa kaikilla hyvinvointialueilla. Siksi poliittisten päättäjien on pitää osallistua säästöihin. Näin sanoo hallintotieteen professori **Jari Stenvall**.

*"Kyllä mä ajattelisin, että poliittisen päätöksenteon pitäisi myös osallistua säästötalkoihin."*

Monissa aluevaltuustoissa kuluu paljon rahaa palkkioihin.

Aluevaltuustot myöntävät myös tukea puolueryhmille aluevaltuustossa. Viime vuonna puolueryhmät saivat tukea 5,5 miljoonaa euroa.

Jussi Raittinen
---------------

Lopuksi kulttuuriuutinen.

Muusikko **Jussi Raittinen** on kuollut.

Raittinen muistetaan erityisesti The Boys -yhtyeestä.

Raittinen oli muusikko 60 vuotta. Raittinen teki rokkia, kantrimusiikkia, jazzmusiikkia ja lastenlauluja.

Raittinen esiintyi viimeisen kerran marraskuussa. Hän esiintyi silloin The Boys yhtyeen kanssa mummodiskossa Helsingissä.

Muusikko Jussi Raittinen on kuollut. Raittinen oli 80 vuotias.

Sää
---

Vielä sääennuste.

Suomeen tulee sadealue lännestä. Perjantaina päivällä sataa lunta länsirannikolla, muualla on vielä poutaa.

Illalla lunta sataa yleisesti, etelässä sataa myös vettä. Lämpötila on enimmäkseen 0 ja -5 asteen välillä.

