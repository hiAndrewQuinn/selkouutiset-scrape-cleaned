# TV | Selkouutiset | keskiviikko 3.12.2025

Ukraina. Ylioppilaskokeet. Veteraanien juhla. Sää

## USA ja Venäjä yrittivät Ukrainan rauhansopua

Ensin uutinen Ukrainan rauhanneuvotteluista.

USA ja Venäjä neuvottelivat Ukrainan rauhasta Venäjän pääkaupungissa Moskovassa. Neuvotteluissa ei tehty päätöksiä.

Venäjän mielestä neuvottelut olivat silti hyödyllisiä.

Venäjä vaatii Ukrainalta alueluovutuksia, ennen kuin se suostuu lopettamaan sodan.

USA ja Venäjä neuvottelivat Ukrainan rauhasta Venäjän pääkaupungissa Moskovassa.

Sotilasliitto Naton ulkoministerit neuvottelevat Ukrainan rauhasta tänään.

## Opettajat moittivat ylioppilaskokeen arvostelua

Seuraavaksi uutinen ylioppilaskokeista.

Moni lukion opettaja valittaa ylioppilaskokeiden arvostelusta.

Kaikki ylioppilaskokeet arvostelee ylioppilaslautakunta.

Opettajien mielestä arvostelu vaihtelee liikaa.

Joskus kokeen arvostelija on liian tiukka ja joskus ei, sanovat opettajat. Se ei ole reilua oppilaille.

Opettajat ovat tehneet valituksen ylioppilaskokeiden arvostelusta.

Opettajien mielestä jotkut kokeen arvostelijat ovat liian tiukkoja.

## Veteraanit juhlivat itsenäisyyttä

Lopuksi uutinen Suomen itsenäisyyspäivän juhlista.

Itsenäisyyspäivän juhlat alkoivat eilen presidentinlinnassa.

Presidentti järjesti juhlan veteraaneille ja lotille, jotka olivat sodassa.

Veteraanien ja lottien keski-ikä on yli 100 vuotta.

Eino Lehtisaari oli 15-vuotias, kun talvisota alkoi vuonna 1939. Hän oli sodassa puhelinpäivystäjä ja vartiomies.

\- Niin kuin kaikille nuorille, etsimisen aikaa se oli.

\- Piti löytää oma itsensä ja tehtävänsä.

\- Tuo aika opetti rakastamaan tätä maata, jossa me elämme.

Suomessa on yhä noin 1 400 veteraania.

Presidentti kutsui sotaveteraaneja ja lottia eilen itsenäisyyspäivän juhlaan.

Itsenäisyyspäivä on 6. joulukuuta. Silloin presidentti järjestää isot juhlat, joita voi katsoa TV 1:ssä kello 18.30.

## Sää on välillä sateista

Vielä sääennuste.

Sää on pilvistä. Välillä voi sataa vähän vettä.

Lämpötila on etelässä vähän plussalla.

Pohjoisessa on kylmempää.
