## Radio Selkouutiset 27.12.2023

Suomalaisten talous. Sähköomavaraisuus. Taidemuseot. Selkouutisten uusi ohjelma. Sää.

### Suomalaisten talous

![Suomalaisten kotitalouksien taloudellinen tilanne on heikentynyt. Kuva: Mikko Koski / Yle](https://images.cdn.yle.fi/image/upload/c_crop,h_3078,w_5472,x_0,y_205/ar_1.7777777777777777,c_fill,g_faces,h_675,w_1200/dpr_1.0/q_auto:eco/f_auto/fl_lossy/v1542376227/39-5241095beecafd6a8cf){.aw-1l9m598 .bTKagC}

Suomalaisten taloudellinen tilanne on heikentynyt vuoden aikana.

Kuluttajaliitto kysyi alkusyksystä ihmisten taloudellisesta tilanteesta. Noin 25 prosenttia vastaajista sanoi, että on taloudellisessa ahdingossa tai hyvin lähellä sitä.

Yli puolet vastaajista sanoi, että jo 100 euron muutos kuluihin, ajaa heidät ahdinkoon.

Edellinen tutkimus tehtiin vuosi sitten, syksyllä 2022. Silloin 20 prosenttia vastaajista oli taloudellisessa ahdingossa tai lähellä sitä.

### Sähköomavaraisuus

![Olkiluoto 3 -ydinvoimala alkoi tuottaa sähköä viime maaliskuussa. Kuva: Jari Pelkonen / Yle](https://images.cdn.yle.fi/image/upload/c_crop,h_2244,w_3989,x_0,y_0/ar_1.7777777777777777,c_fill,g_faces,h_675,w_1200/dpr_1.0/q_auto:eco/f_auto/fl_lossy/v1700477562/39-1099941643cd53954601){.aw-1l9m598 .bTKagC}

Suomi on nyt sähköomavarainen. Se tarkoittaa sitä, että Suomi tuottaa nyt itse sen verran sähköä kuin sitä meillä vuodessa kulutetaan.

Omavaraisuuteen päästiin esimerkiksi siksi, että Olkiluoto 3 -ydinvoimala alkoi tuottaa sähköä viime maaliskuussa. Lisäksi tuulivoimalla on tuotettu sähköä ennätysmääriä. Suomalaiset ovat myös olleet entistä säästäväisempiä sähkön kulutuksessa.

Ensi vuonna Suomi voi tuottaa sähköä jo enemmän kuin se itse kuluttaa.

Takavuosina Suomeen on tuotu sähköä Ruotsista ja Venäjältä. Jopa 25 prosenttia sähköstä on ollut tuontisähköä.

### Taidemuseot

![Ateneumin taidemuseon Albert Edelfelt -näyttelyssä kävi paljon ihmisiä. Kuva: Joel Peltonen / Yle](https://images.cdn.yle.fi/image/upload/c_crop,h_2503,w_4450,x_0,y_811/ar_1.7777777777777777,c_fill,g_faces,h_675,w_1200/dpr_1.0/q_auto:eco/f_auto/fl_lossy/v1683186335/39-110833364535e0ed5f33){.aw-1l9m598 .bTKagC}

Taidemuseoissa on ollut tänä vuonna paljon kävijöitä.

Esimerkiksi Ateneumin taidemuseossa Helsingissä kävijämäärä nousi ensimmäistä kertaa yli puolen miljoonan. Albert Edelfelt -näyttelyssä kävi niin paljon ihmisiä, että siitä tuli Ateneumin kaikkien aikojen suosituin näyttely.

Kävijäennätyksiä ovat rikkoneet myös esimerkiksi Suomen valokuvataiteen museo sekä Didrichsenin taidemuseo. Designmuseo ja Espoon modernin taiteen museo

### Uusi ohjelma selkosuomeksi

Sitten tietoa selkouutisten uudesta ohjelmasta.

Tammikuussa alkaa selkouutisten uusi radio-ohjelma Uutisviikko selkosuomeksi. Ohjelma keskittyy aina yhteen tärkeään uutisaiheeseen.

Joka viikko tehdään kaksi Uutisviikko-ohjelmaa. Ne lähetetään lauantaina ja sunnuntaina Radio Suomessa kello 21.12.

Yle Areenassa ja nettiosoitteessa yle.fi/selkouutiset voit kuunnella ohjelmat, milloin haluat.

Ensimmäinen Uutisviikko selkosuomeksi lähetetään lauantaina, tammikuun 13. päivä.

Tammikuusta alkaen arkipäivien selkouutiset lähetetään televisiossa.

### Torstain sää

![ Kuva: Yle](https://images.cdn.yle.fi/image/upload/c_crop,h_1080,w_1919,x_0,y_0/ar_1.7777777777777777,c_fill,g_faces,h_675,w_1200/dpr_1.0/q_auto:eco/f_auto/fl_lossy/v1703684847/39-1220663658c2ab4044d7){.aw-1l9m598 .bTKagC}

Huomisen sää on enimmäkseen pilvistä. Paikoin voi sataa lunta tai tulla lumikuuroja.

Lämpötila on -1\...-12 astetta. Etenkin pohjoisessa voi olla kylmempääkin.
