# TV \| Selkouutiset \| Tiistaina 2.7.2024

Eduskunta \| Matkailu \| Luottamus ja talous \| Sää

## Eduskunta

Ensin uutinen eduskunnasta.

Käännytyslaki on aiheuttanut ison kiistan eduskunnassa.

Käännytyslain avulla Suomi voi käännyttää turvapaikanhakijat pois itärajalla.

Hallitus sanoo, että Suomi tarvitsee käännytyslain Venäjän takia.

Venäjä voi aiheuttaa Suomelle ongelmia, jos se lähettää paljon turvapaikanhakijoita Suomen rajalle.

Tutkijat kuitenkin sanovat, että käännytyslaki rikkoo turvapaikanhakijoiden ihmisoikeuksia.

Käännytyslaki on aiheuttanut ison kiistan eduskunnassa.

Monet kansanedustajat sanovat, että laki tarvitaan Suomen turvallisuuden takia.

Monet kansanedustajat kuitenkin vastustavat käännytyslakia.

Kukaan ei vielä tiedä, hyväksyykö eduskunta käännytyslain.

## Matkailu

Suomi yrittää houkutella lisää turisteja. Matkailufirmat ajattelevat, että Suomi voi olla tulevaisuudessa iso matkailumaa.

Syy on se, että Etelä-Euroopassa on nykyään tosi kuuma kesällä. Monessa maassa lämpötila voi olla yli 40 astetta.

Jos Etelä-Eurooppa on turistien mielestä liian kuuma, turistit alkavat ehkä matkustaa Pohjois-Eurooppaan.

Suomi yrittää houkutella lisää turisteja.

Euroopasta Suomeen tarvitaan siksi lisää lentoja. Turistit tarvitsevat Suomessa myös lisää palveluita.

## Luottamus ja talous

Tutkijat sanovat, että suomalaisten luottamus talouteen on vähän parantunut.

Esimerkiksi ihmisiä kiinnostaa taas asuntokauppa. Se on hyvä uutinen, koska asuntokauppoja on ollut tosi vähän viime aikoina.

Monet ihmiset myös pelkäävät työttömyyttä vähemmän kuin ennen.

Suomalaisten luottamus talouteen on vähän parantunut.

Tutkijat sanovat, että luottamus on silti vielä melko heikko.

## Sää

Keskiviikkona sää vaihtelee. Lapissa ja idässä sataa. Idässä voi myös ukkostaa. Lämpötila on hieman alle 20 astetta.

