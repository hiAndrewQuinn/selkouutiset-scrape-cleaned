# TV \| Selkouutiset \| torstai 20.3.2025

Nuorisobarometri. Kuntavaalit. Onnellisuusvertailu. Sää.

## Nuorisobarometri

Ensin uutinen nuorista.

Politiikka kiinnostaa nuoria enemmän kuin aikaisemmin. Tutkimus kertoo, että nuoret haluavat myös osallistua politiikkaan.

Otso Manninen kuuluu Keravan nuorisovaltuustoon:

\-*Seuraan politiikkaa ja näkemykset ovat selvillä. Kiinnostaa päästä ehkä itse joskus vaikuttamaan ihan eduskuntatasolle*.

Politiikka kiinnostaa nuoria enemmän kuin aikaisemmin. Tutkimus kertoo, että nuoret kuitenkin pelkäävät tulevaisuutta enemmän kuin ennen.

## Kunta- ja aluevaalit

Seuraavaksi uutinen kuntavaaleista.

Suomessa on ensi kuussa kahdet vaalit. Ihmiset äänestävät kuntavaaleissa ja aluevaaleissa samana päivänä. Vaalipäivä on sunnuntai 13. huhtikuuta.

Miksi Suomessa pidetään kuntavaalit?

Vaaleissa sinä käytät valtaa äänestämällä.

Kuntavaaleissa valitaan kunnanvaltuusto.

Valtuusto johtaa kuntaa ja päättää, mihin kunta käyttää verorahaa.

Sinä voit seurata kunna päätöksiä ja mihin kunta käyttää rahaa.

Onko sinun hyvä elää omassa kunnassasi?

Kuntavaaleissa ja aluevaaleissa saavat äänestää myös monet ulkomaalaiset, jotka ovat asuneet Suomessa tarpeeksi kauan.

## Onnellisuusvertailu

Nyt aiheena on onnellisuus.

Uusi vertailu kertoo, että Suomi on maailman onnellisin maa. Tämä on jo 8. kerta peräkkäin, kun Suomi sijoittuu vertailussa sijalle 1.

Kansainvälinen vertailu kertoo, että myös muissa Pohjoismaissa ihmiset voivat hyvin.

Viimeisellä sijalla vertailussa on Afganistan.

Uusi vertailu kertoo, että Suomi on maailman onnellisin maa.

Laura Nyrhinen on onnellinen:

\-*Olen aika onnellinen. Asiat ovat periaatteessa ihan hyvin. Mitään ei puutu, töissä käyn. Elämä on tasaista ja ihan onnellista*.

## Sää

Vielä sääennuste.

Aurinko paistaa koko maassa. Lämpötila on maan etelä- ja keskiosissa plussan puolella. Pohjoisessa lämmintä on noin 0 astetta.

