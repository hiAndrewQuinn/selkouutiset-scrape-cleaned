# TV \| Selkouutiset \| maanantai 8.1.2024

Maahanmuuttajat. Asunto-ongelmat. Sää lämpenee. Sääennuste.

**Voit lukea uutisten tekstit myös tästä:**

## Maahanmuuttajat

Ensin uutinen maahanmuuttajista.

Maahanmuuttajien työllisyys on parantunut nopeasti.

Suomessa suurempi osa maahanmuuttajista käy töissä kuin EU-maissa yleensä.

Siihen on monta syytä. Suomeen tullut ulkomailta lisää ihmisiä tekemään töitä.

Lisäksi koronapandemian jälkeen monella alalla tarvitaan työntekijöitä. Myös maahanmuuttajien kotoutus on parantunut.

Maahanmuuttajien työllisyys on parantunut nopeasti

Asiaan liittyy myös ongelmia. Monilla maahanmuuttajilla on määräaikainen työsopimus.

Monet työskentelevät vuokratyöfirman kautta. Jotkut työskentelevät ammatissa, joka ei vastaa heidän koulutusta.

## Asunto-ongelmat

Sitten uutinen asunto-ongelmista.

Suomessa ovat vähentyneet ihmiset, jotka ovat ilman asuntoa.

Vielä 1980-luvulla Suomessa oli 20 000 ihmistä ilman asuntoa. Nyt heitä on noin 4 000.

Nykyään ilman asuntoa on usein ihminen, jolla on päihdeongelma. Hänellä voi olla myös mielenterveysongelmia.

Ihmiset ilman asuntoa ovat vähentyneet Suomessa.

Suomi on ainoa EU-maa, jossa heitä on vähemmän kuin ennen.

Yksi syy on, että yhteiskunta voi antaa asunnon myös ihmiselle, joka käyttää paljon päihteitä.

## Sää lämpenee

Sitten uutinen säästä.

Sää lämpenee nyt nopeasti.

Kovat pakkaset ovat ohi, ja osassa Suomea lämpötila nousee lyhyessä ajassa jopa 30 astetta.

Etelä-Suomessa on lähipäivinä niin lämmin, että lumi ja jää alkavat sulaa.

Tiet voivat olla pian tosi liukkaita. Jäätyneet vesiputket voivat mennä rikki, kun jää laajenee lämmön takia.

## Sääennuste

Vielä sääennuste. Lapissa sataa vähän lunta. Myös idässä sataa vähän lunta tai räntää.

Lämpötila on plussan puolella. Itä-Lapissa on pakkasta 10 astetta.

