# TV | Selkouutiset | perjantai 28.11.2025

Finlandia-palkinnot. Turkistarhat. Jääkiekko. Sää.

## Finlandia-palkinnot

Ensin kirjauutinen.

Kirjallisuuden Finlandia-palkintojen voittajat kerrottiin eilen torstaina.

Kaunokirjallisuuden Finlandia-palkinnon saa kirjailija **Monika Fagerholm**. Palkinnon saa Fagerholmin kirja Eristystila / Kapinoivia naisia. Kirja kertoo, millaista on kasvaa kirjailijaksi 1970-luvulla. Voittajan valitsi muusikko **Maija Vilkkumaa**.

Lasten- ja nuortenkirjallisuuden Finlandia-palkinnon saa **Tomi Kontio**. Tomi Kontion kirjan nimi on Koira nimeltään Kissa hyvästelee ystävän.

Tietokirjallisuuden Finlandia-palkinnon saa **Paavo Teittinen**. Teittisen kirja kertoo ihmiskaupasta Suomessa.

Finlandia-palkinto on Suomen tärkein kirjapalkinto.

## Turkistarhat

Seuraavaksi aiheena ovat turkistarhat.

Uutissuomalainen on kysynyt suomalaisten mielipiteitä turkistarhoista. Kyselyssä 56 prosenttia ihmisistä on sitä mieltä, että turkistarhat pitää kieltää.

Noin 25 prosenttia suomalaisista ei halua kieltää turkistarhoja.

Turkistarhoissa on minkkejä, kettuja ja supikoiria. Eläinaktivistit ovat vaatineet kauan, että turkistarhat pitää kieltää. Eläinaktivistit sanovat, että eläin kärsii häkissä.

Yli 50 prosenttia suomalaisista on sitä mieltä, että turkistarhat pitää kieltää.

Turkistarhat on kielletty monessa maassa. Esimerkiksi Ruotsi päätti kesällä kieltää turkistarhat.

## Jääkiekko

Nyt uutinen jääkiekosta.

Jääkiekon SM-liigaan tulee muutoksia. Vuonna 2027 liigassa pelaa 14 joukkuetta. Tällä hetkellä jääkiekon SM-liigassa on 16 joukkuetta. Helsingin Jokerit pelaa todennäköisesti SM-liigassa jo ensi vuonna.

## Sää

Vielä sääennuste.

Huomenna lauantaina sää on pilvinen. Monin paikoin sataa vähän vettä tai tihkua. Lämpötila nousee koko maassa plussan puolelle.
