# TV | Selkouutiset | keskiviikko 6.8.2025

Suomi ja Nato-tuki Ukrainalle. Uimakoulut. Hiroshima 80 vuotta. Sää.

## Suomi ja Nato-tuki Ukrainalle

Aluksi tuesta Ukrainalle.

Suomi ei osallistu tässä vaiheessa Ukrainan aseiden yhteistukeen. Tuen taustalla on puolustusliitto Naton uusi rahoitusväline.

Ruotsi, Tanska ja Norja ostavat aseita USA:lta yhteensä sadoilla miljoonilla euroilla. Nyt myös Hollanti tulee mukaan.

Suomi ei osallistu tässä vaiheessa uuteen Nato-rahoitukseen, sanoo puolustusministeri Antti Häkkänen:

*- Mehän ollaan nyt sidottu meidän resurssit tähän kotimaan teollisuusohjelmaan, jossa me tilataan meidän yrityksiltä ympäri Suomea tuotteita Ukrainalle.*

## Kaupunkien uimakoulut

Sitten uimataidosta.

Monet kaupungit ovat järjestäneet maksutonta uimaopetusta rannoilla.

Uimaopetus- ja hengenpelastusliitto sanoo, että yhä harvempi lapsi osaa uida.

Yksi ongelma on tavoittaa lapset, jotka tarvitsevat uinnin opetusta kaikkein eniten.

Pääkaupunkiseudulla maksuttomaan uimaopetukseen on voinut osallistua useilla uimarannoilla

Lilja Kokki rohkaisee muitakin lapsia uimakouluun:

*- Uiminen on kivaa, ja sitä ei tartte pelätä.*

## Hiroshiman vuosipäivä

Lopuksi sotahistoriaa.

Ydinpommin pudottamisesta Japanin Hiroshimaan on tänään kulunut 80 vuotta.

Ydinräjähdys tappoi noin 140 000 ihmistä. Kaupungin keskusta tuhottiin maan tasalle.

Hiroshima oli 80 vuotta sitten satama- ja varuskuntakaupunki, jossa oli 350 000 asukasta. Kun USA pudotti sinne ydinpommin, Kunihiko Sakuma oli 9 kuukauden ikäinen.

Sakuma on Nihon Hidankyo -järjestön puheenjohtaja. Järjestö edustaa Japanin atomi- ja vetypommien uhreja.

Järjestö on saanut Nobelin rauhanpalkinnon.

Hiroshiman ydinpommista on tänään kulunut 80 vuotta.

Elossa on vielä noin 50 000 ihmistä, jotka selvisivät Hiroshiman pommituksesta. Useilla on paljon sairauksia, ja he ovat kokeneet syrjintää.

## Sää

Vielä sääennuste.

Torstaina sää on vaihteleva.

Idässä ja pohjoisessa voi sataa ja ukkostaa vähän. Lännessä on poutaisempaa.

Lämpötila on 16 - 22 astetta.
