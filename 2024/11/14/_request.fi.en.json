{
    "q": [
        "# TV \\| Selkouutiset \\| torstai 14.11.2024",
        "",
        "Palkankorotukset. Turvapaikanhakijat. Helsingin Areena. Sää.",
        "",
        "## Palkankorotukset",
        "",
        "Aluksi uutinen työmarkkinapolitiikasta.",
        "",
        "SAK:n jäsenliitot vaativat 10 prosentin palkankorotuksia.",
        "",
        "SAK on Suomen ammattiliittojen keskusjärjestö.",
        "",
        "SAK vaatii, että palkkoja nostetaan ensimmäisenä vuonna 6 prosenttia ja seuraavana vuonna 4 prosenttia.",
        "",
        "SAK:n puheenjohtaja **Jarkko Eloranta** sanoo, että palkankorotus tarvitaan, koska monet hinnat ovat nousseet ja ihmisten ostovoima on laskenut.",
        "",
        "*\"Meillä on iso ongelma palkansaajien ostovoimassa ja myös heidän toimeentulossa. Osittain hallituksen toimista johtuen ja osittain korkeasta inflaatiosta johtuen.\"*",
        "",
        "SAK:n jäsenliitot vaativat 10 prosentin palkankorotuksia 2 vuoden aikana.",
        "",
        "Työnantajien liitto EK ihmettelee SAK:n vaatimusta.",
        "",
        "EK:n toimitusjohtaja **Jyri Häkämies** sanoo, että vaatimus on liian iso.",
        "",
        "*\"Kyllähän tuo vaatimus on järkyttävän korkea.\"*",
        "",
        "## Turvapaikanhakijat",
        "",
        "Nyt uutinen turvapaikanhakijoista.",
        "",
        "Vain harva turvapaikanhakija käyttää paluutukea.",
        "",
        "Suomi tarjoaa turvapaikanhakijoille tukea palata kotiin, jos hakijan turvapaikkahakemus hylätään.",
        "",
        "Tukea voi saada esimerkiksi maatilan eläimiin, asunnon vuokraamiseen tai pienen firman perustamiseen. Paluutukea voi saada 5300 euroa.",
        "",
        "Paluutukea käyttää noin 10-15 prosenttia turvapaikanhakijoista. Tukea on käyttänyt tänä vuonna vähän yli 250 henkilöä. Kielteisen turvapaikkapäätöksen on saanut yli 1500 henkilöä.",
        "",
        "Vain harva turvapaikanhakija käyttää paluutukea.",
        "",
        "Suomi on varannut vapaaehtoiseen paluuseen tänä vuonna 2 miljoonaa euroa.",
        "",
        "## Helsingin Areena",
        "",
        "Lopuksi uutinen Helsingin Areenasta.",
        "",
        "Helsingin Areena saadaan ehkä takaisin käyttöön.",
        "",
        "Suomalaiset liikemiehet ovat sopineet, että he ostavat hallin venäläisiltä liikemiehiltä. Halli on ollut kiinni yli 2 vuotta, koska sen omistajat ovat venäläisiä.",
        "",
        "Kauppaa Venäjän kanssa on rajoitettu EU:ssa. Nyt kauppa ehkä onnistuu.",
        "",
        "Suomalaiset liikemiehet ostavat Helsingin Areenan venäläisiltä liikemiehiltä.",
        "",
        "Kaupalle tarvitaan vielä EU:lta poikkeuslupa.",
        "",
        "Halli saadaan taas käyttöön ehkä ensi keväänä.",
        "",
        "## Sää",
        "",
        "Vielä sääennuste.",
        "",
        "Etelässä ja maan keskiosassa on poutaa.",
        "",
        "Lapissa voi sataa vettä tai lunta.",
        "",
        "Ylin lämpötila on noin 10 astetta. Lapissa on pakkasta.",
        ""
    ],
    "source": "fi",
    "target": "en",
    "format": "text"
}