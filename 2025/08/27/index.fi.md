# TV | Selkouutiset | keskiviikko 27.8.2025

Maavoimat. Putkiremontit. Kansallismuseo. Sää.

## Maavoimien uudistus

Aluksi uutinen armeijasta.

Suomen armeijaan tulee iso uudistus. Maavoimien koulutus ja toiminta muuttuu.

Jalkaväkimiinat otetaan takaisin käyttöön tammikuussa. Siksi varusmiehiä pitää taas alkaa kouluttaa miinojen käyttöön.

Varusmiehiä aletaan kouluttaa myös taisteludroonien käyttöön. Heidät koulutetaan myös varomaan vihollisen drooneja.

Maavoimille hankitaan myös uusia rynnäkköpanssarivaunuja. Panssarivaunut ovat suuri hankinta.

Suomen armeijaan tulee iso uudistus.

Tärkeä osa uudistusta ovat kauko-ohjattavat laitteet.

Niitä voidaan käyttää esimerkiksi miinanraivaukseen tai haavoittuneiden pelastamiseen.

Näin kertoo maavoimien komentaja, kenraaliluutnantti **Pasi Välimäki**.

*”Etulinjassa pitää pystyä käyttämään miehittämättömiä järjestelmiä hyvin monipuolisesti. Sen takia me on otettu hyvin laaja skaala nyt mitä me lähdetään katsomaan.”*

## Putkiremontit

Nyt uutinen putkiremonteista.

Tässä tutkitaan vesiputkien kuntoa kameralla.

Putkiremonteista on tullut ongelmia joissakin taloissa. Ongelmia on tullut erityisesti putkiremonteista, jotka on tehty pinnoituksella.

2000-luvulla vanhoja valurautaputkia alettiin pinnoittaa epoksilla. Epoksi ei kuitenkaan pysy aina putken sisäpinnalla. Silloin putki alkaa ruostua.

Putkiremonteista on tullut ongelmia joissakin taloissa.

Kiinteistövälittäjä **Erkki Murto-Koivisto** neuvoo, että asunnon ostajan kannattaa kysyä tarkat tiedot putkiremontista, jos se on tehty 2000-luvulla.

## Kansallismuseo

Lopuksi kulttuuriuutinen.

Kansallismuseon laajennustyö on jo pitkällä.

Tässä näkyy uusi rakenne, josta tulee katto sisäpihalle.

Kansallismuseon pihalle tulee ravintolapavilijonki.

Uudet näyttelytilat tulevat maan alle. Jatkossa Kansallismuseo voi järjestää isompia näyttelyitä kuin ennen.

Kansallismuseon laajennustyö on jo pitkällä.

Uudistunut museo avataan keväällä 2027.

## Torstain sää

Vielä sääennuste.

Torstaina idässä ja pohjoisessa on pilvistä ja sataa paikoin.

Etelässä ja lännessä on melko aurinkoista.

Lämpötila on 15 ja 20 asteen välillä,

pilvisillä alueilla noin 10 astetta.
