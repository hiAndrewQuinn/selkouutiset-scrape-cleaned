# Radio \| Uutisviikko selkosuomeksi \| lauantai 27.4.2024

Äitiyspakkaus.

Uutisviikon aihe on äitiyspakkaus. Uusi äitiyspakkaus on julkistettu.

Äitiyspakkauksessa on vaatteita ja tarvikkeita vauvalle. Nyt kerromme lisää äitiyspakkauksesta.

## Äitiyspakkaus

![Äityspakkaus on joka vuosi hieman erilainen. Aina mukana on vaatteita vauvalle. Kuva: Emmi Korhonen / Lehtikuva](https://images.cdn.yle.fi/image/upload/c_crop,h_2879,w_5119,x_0,y_533/ar_1.7777777777777777,c_fill,g_faces,h_431,w_767/dpr_1.0/q_auto:eco/f_auto/fl_lossy/v1713247859/39-1271252661e161f8a3c2)

Kela on julkaissut tämän vuoden äitiyspakkauksen. Äitiyspakkaus on ollut suomalainen erikoisuus.

Äitiyspakkauksessa on vaatteita ja tarvikkeita vauvalle. Äitiysavustus on äitiyspakkaus tai 170 euroa rahaa.

Äitiysavustuksen tai -pakkauksen saa, jos vanhempi kuuluu Suomen sosiaaliturvaan. Myös adoptiovanhemmat saavat äitiyspakkauksen.

Äitiyspakkaus ei riipu vanhemman sukupuolesta: pakkauksen saa myös miespari, joka on adoptoinut lapsen.

Äitiyspakkaus pitää anoa Kelasta viimeistään 2 kuukautta ennen lapsen syntymää.

## Äitiyspakkauksen historiaa

![Äitiyspakkaus on jaettu vanhemmille pian 90 vuotta. Monessa perheessä emalivati on edelleen käytössä. Nykyään vatia ei pakkauksessa ole. Kuva: UA Saarinen / JOKA / Museovirasto](https://images.cdn.yle.fi/image/upload/c_crop,h_2791,w_4961,x_0,y_465/ar_1.7777777777777777,c_fill,g_faces,h_431,w_767/dpr_1.0/q_auto:eco/f_auto/fl_lossy/v1668085831/39-1032508636cf7fc05a7d)

Ensimmäiset äitiyspakkaukset jaettiin jo ennen sotia vuonna 1938. Aluksi avustus annettiin äideille, joilla oli huono taloudellinen asema. Nykyisin pakkaus tarjotaan kaikille.

Noin kaksi kolmasosaa äideistä valitsee äitiyspakkauksen. Ensimmäisen lapsen kohdalla pakkauksen valitsee 95 prosenttia.

Laki sanoo, että äitiyspakkauksen pitää vastata äidin ja vauvan tarpeita.

## Miksi vauva nukkuu laatikossa?

![Tässä on pöydällä monelle vauvalle "ensisänky". Vauvoja nukkumassa pahvilaatikossa on ihmetelty muualla maailmassa. Kuva: Yle/Veikko Veivo](https://images.cdn.yle.fi/image/upload/c_crop,h_3375,w_6000,x_0,y_0/ar_1.7777777777777777,c_fill,g_faces,h_431,w_767/dpr_1.0/q_auto:eco/f_auto/fl_lossy/v1714119165/39-6053555db832e3adce4)

Äitiyspakkauksen laatikko on ollut monen suomalaisvauvan ensimmäinen sänky. Nettijuttu suomalaisvauvoista pahvilaatikossa on ollut brittiläisen BBC:n kaikkien aikojen somehitti.

Äitiyspakkaukset ovat muuttuneet paljon pian 90 vuodessa, mutta laatikko on edelleen lapselle hyvä ensimmäinen sänky.

Monet suomalaiset ajattelevat, että äitiyspakkaus on itsestäänselvyys. Se on kuitenkin ainutlaatuinen avustuspaketti, josta on monissa maissa otettu mallia.

Tänä vuonna osa vaatteista on suunniteltu niin, että lahkeet ja hihat voi säätää kääntämällä. Siksi vauva voi käyttää vaatteita pitkään.

