# TV \| Selkouutiset \| maanantai 2.12.2024

Lakko. Liha. Joulu. Tiistain sää.

*Tietoteknisen ongelman takia lähetyksessä ei ole tekstitystä. Pahoittelut.*

## Lakko

Monessa teknologia-firmassa alkaa tällä viikolla lakko.

Syy on se, että työntekijöillä ja työnantajilla on riita palkasta.

Työntekijöiden ammattiliitot haluavat 2 vuodessa 10 prosenttia lisää palkkaa.

Työnantajat sanovat, ettei niillä ole rahaa maksaa niin isoa palkkaa.

Monessa teknologia-firmassa alkaa tiistaina ja keskiviikkona lakko.

Syy on se, että työntekijöillä ja työnantajiilla on palkka-riita.

## Liha

Sitten uutinen ruoasta.

Lihan tuotanto on huono asia ympäristölle.

Se aiheuttaa esimerkiksi paljon päästöjä ilmastoon.

Myös paljon metsää hakataan pois lihan tuotannon takia.

Oxfordin yliopiston professori **Paul Behrens** sanoo, että liha-firmat yrittävät kieltää lihan tuotannon huonot vaikutukset luontoon.

Professori sanoo, että liha-firmat tekevät nykyään samalla tavalla kuin tupakka-firmat ennen.

Tupakka-firmat yrittivät kieltää tupakan pahat vaikutukset terveyteen.

Maailman lihan tuotannosta tulee paljon päästöjä ilmastoon.

Professori Paul Behrens sanoo, että liha-firmat yrittävät kieltää lihan tuotannon vaikutukset ilmastoon ja luontoon.

## Joulu

Sitten uutinen joulusta.

Joulun aika alkoi viikonloppuna.

Siksi sunnuntaina oli ensimmäinen adventti.

Adventti on joulun odottamista ja joulun perinteitä.

Uusi tutkimus kertoo, mitkä joulun perinteet ovat suomalaisille tärkeimpiä.

Tärkein perinne on käydä läheisten ihmisten haudoilla.

Sunnuntaina oli ensimmäinen adventti.

Se aloitti joulun ajan. Monille tärkeä joulun ajan perinne on käydä kirkossa ja laulaa joululauluja.

Kirkon Kauneimmat joululaulut -tapahtumaan osallistuu noin miljoona suomalaista joka vuosi.

## Tiistain sää

Vielä sääennuste.

Tiistaina tulee talvisää ja voi sataa lunta. Melkein koko maassa on pakkanen.

Lapissa pakkasta voi olla 20 astetta. Etelässä lämpötila voi olla nollan yläpuolella.

