# TV \| Selkouutiset \| torstai 27.2.2025

Ukraina. Pelifirmat. Kuu. Perjantain sää.

## Ukrainan mineraalit

Aluksi uutinen ulkomailta.

USA ja Ukraina ovat sopineet Ukrainan mineraaleista.

USA:n presidentti **Donald Trump** haluaa Ukrainalta mineraaleja. Mineraalit ovat maksu USA:n sotilasavusta.

USA saa ehkä puolet Ukrainan kaivosfirmojen tuotosta.

Ukrainan maaperässä on paljon mineraaleja. Esimerkiksi litiumia, titaania, zirkoniumia ja uraania.

Mineraalit ovat tärkeitä raaka-aineita teknologiateollisuudessa.

USA ja Ukraina ovat sopineet Ukrainan mineraaleista.

USA ei kuitenkaan lupaa Ukrainalle turvatakuita.

## Pelifirmat

Nyt uutinen pelifirmoista.

Monilla pelifirmoilla menee huonosti. Pelifirmat ovat vähentäneet paljon työpaikkoja ympäri maailmaa.

Suomalainen pelifirma Supercell pärjää hyvin. Esimerkiksi sen *Brawl Stars* peli on tosi suosittu.

Pelitiimin johtaja **Frank Keienburg** kertoo, että peliä päivitetään 2 kuukauden välein. Peliin pitää keksiä koko ajan uusia asioita, joista pelaajat tykkäävät.

Monilla pelifirmoilla menee huonosti.

Kymmeniltä tuhansilta ihmisiltä on loppunut työ pelifirmoissa. Syy on kova kilpailu. Pelejä tehdään paljon. Kaikki pelit eivät pärjää kilpailussa.

Myös huono taloustilanne on vähentänyt ihmisten rahankäyttöä.

Supercell on kuitenkin pärjännyt tosi hyvin.

## Kuun 4G mobiiliverkko

Lopuksi teknologiauutinen.

Kuuhun pystytetään 4G-mobiiliverkko. Sen on valmistanut suomalaisfirma Nokia.

Laitteet vie kuuhun Space X-firman raketti.

4G-mobiiliverkko yhdistää Kuussa kuulaskeutujan ja 2 kuumönkijää.

Professori **Jukka Manner** kertoo, että Kuun olosuhteet ovat vaativia. Laitteiden pitää olla pieniä, säästää energiaa ja kestää avaruuden säteilyä.

*"Se että se paketoidaan pieneen tilaan ja energiatehokkaaksi ja ympäristöltä suojatuksi. "*

Kuuhun pystytetään Nokian 4G-mobiiliverkko.

4G-mobiiliverkko on tärkeä kokeilu. Kuun tutkiminen lisääntyy. Kuussa tarvitaan tulevaisuudessa verkko, joka yhdistää eri laitteita.

## Perjantain sää

Vielä sääennuste.

Perjantaina on poutaista eli ei sada.

Lännessä voi paistaa aurinko, muualla on pilvistä.

Lämpötila on Lapissa noin -1 aste. Muualla lämpötila on noin +2 astetta.

