{
    "q": [
        "# TV \\| Selkouutiset \\| maanantai 11.11.2024",
        "",
        "Valokuituyhteyksien rakentaminen. Ahtisaaren muistomerkki. Hildur-näytelmä. Tiistain sää.",
        "",
        "## Valokuituyhteyksien rakentaminen",
        "",
        "Ensin aiheena valokuitu.",
        "",
        "Suomessa rakennetaan paljon uusia valokuituyhteyksiä.",
        "",
        "Joskus valokuitu rakennetaan niin lähelle maanpintaan, että se voi aiheuttaa ongelmia.",
        "",
        "Valokuitu voi esimerkiksi mennä rikki, kun samaan paikkaan asennetaan liikennemerkkejä.",
        "",
        "Suomessa rakennetaan paljon valokuituyhteyksiä.",
        "",
        "Laki ei kuitenkaan määrää, kuinka syvälle valokuitu pitää kaivaa. Kunnat saavat päättää asian itse.",
        "",
        "Suositus on, että kaivuun syvyys on 70 senttimetriä.",
        "",
        "Osa kunnista kuitenkin hyväksyy, että valokuitu tulee lähemmäs maanpintaa.",
        "",
        "Siksi hyvästä rakennustavasta puhutaan nyt paljon.",
        "",
        "## Ahtisaaren muistomerkki",
        "",
        "Sitten aiheena muistomerkki.",
        "",
        "Presidentti **Martti Ahtisaaren** muistomerkki paljastettiin eilen.",
        "",
        "Muistomerkki on Helsingin Hietaniemen hautausmaalla, jossa on Ahtisaaren hauta. Ahtisaari kuoli viime vuonna.",
        "",
        "Muistomerkki on oliivipuun lehden muotoinen. Oliivipuun lehti on rauhan symboli, ja Ahtisaari tunnettiin rauhantyöstä.",
        "",
        "Muistomerkin suunnittelija on **Harri Pakarinen**.",
        "",
        "Presidentti Ahtisaaren muistomerkki on paljastettu.",
        "",
        "Martti Ahtisaari oli Suomen presidentti vuodesta 1994 vuoteen 2000. Hän sai Nobelin rauhanpalkinnon vuonna 2008.",
        "",
        "## Hildur-näytelmä",
        "",
        "Sitten aiheena teatteri.",
        "",
        "Hildur on uusi näytelmä Turun kaupunginteatterissa.",
        "",
        "Näytelmässä seikkailee islantilainen poliisi Hildur.",
        "",
        "Tarina on **Satu Rämön** kirjoista. Suomalainen Rämö asuu Islannissa.",
        "",
        "Rämön Hildur-kirjat ovat tosi suosittuja.",
        "",
        "Nyt Hildurin voi nähdä Turun kaupunginteatterissa.",
        "",
        "Hilduria esittää **Asta Sveholm**. Näytelmää varten Sveholmin piti opetalla surffaamaan.",
        "",
        "Näytelmän toinen päähenkilö on suomalainen poliisi Jakob. Jakobia esittää **Sami Lalou**.",
        "",
        "Myös Laloun piti opetalla jotakin vaikeaa näytelmää varten: näytelmässä Jakob kutoo.",
        "",
        "Hildur-näytelmässä on tekstitys englanniksi ja selkosuomeksi.",
        "",
        "## Tiistain sää",
        "",
        "Vielä sääennuste.",
        "",
        "Tiistaina sää on pilvistä lähes koko maassa.",
        "",
        "Lännessä aurinko voi päästä paistamaan. Idässä voi sataa vähän vettä ja lunta.",
        "",
        "Lapissa on pakkasta, muualla lämpötila on 0-5 astetta.",
        ""
    ],
    "source": "fi",
    "target": "en",
    "format": "text"
}