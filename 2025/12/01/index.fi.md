# TV | Selkouutiset | maanantai 1.12.2025

Ukraina. Datakeskukset. Taksit. Sääennuste.

## Ukraina-neuvottelut

Aluksi uutinen Ukraina-neuvotteluista.

USA ja Ukraina ovat neuvotelleet taas rauhansuunnitelmasta Ukrainaan.

Neuvottelut pidettiin viikonloppuna USA:ssa.

USA ja Ukraina keskustelivat siitä, mitä rauhanehtoja Ukraina hyväksyy.

USA ja Ukraina ovat neuvotelleet taas Ukrainan tilanteesta.

USA:n erityislähettiläs **Steve Witkoff** matkustaa Venäjälle.

Hän tapaa tiistaina Venäjän presidentin **Vladimir Putinin**. Witkoff esittelee Putinille rauhansuunnitelman uuden version.

## Datakeskukset

Nyt uutinen datakeskuksista ja sähköverosta.

Datakeskusfirmat ovat yrittäneet vaikuttaa päättäjiin sähköverosta.

Hallitus on päättänyt nostaa datakeskusten sähköveroa.

Datakeskusfirmat ovat lähettäneet paljon viestejä ministereille ja ministerien avustajille. Näin kertoo Ylen selvitys.

Firmat varoittavat, että ne eivät rakenna uusia datakeskuksia Suomeen, jos sähkön hinta nousee.

Silloin Suomi menettää paljon rahaa ja uusia työpaikkoja.

Datakeskusfirmat ovat yrittäneet vaikuttaa päättäjiin sähköverosta.

Nyt hallitus suunnittelee datakeskusfirmoille uutta tukea.

## Taksit

Lopuksi uutinen takseista.

Kaikkiin takseihin tulee pakollinen taksamittari.

Hallitus antaa esityksen uudesta taksilaista.

Asiasta on neuvoteltu hallituksessa pitkään.

Perussuomalaiset ja kokoomus ovat olleet eri mieltä asiasta.

Perussuomalaiset on halunnut takseihin taksamittarit, koska ne vähentävät harmaata taloutta.

Kokoomus on pelännyt, että mittaripakko voi vähentää taksien määrää ja kilpailua.

Kaikkiin takseihin tulee pakollinen taksamittari. Takseihin tulee myös värilliset taksien rekisterikilvet.

Liikenneministeri **Lulu Ranne** sanoo, että taksamittari palauttaa luottamuksen taksialaan ja parantaa valvontaa.

*”Tällä kitketään sitä harmaata taloutta, taksamittareilla on siinä iso rooli ja myös valvonta vahvistuu huomattavasti.*

*Ja sitten meille tulee myös värilliset kilvet. ”*

## Tiistain sää

Vielä sääennuste.

Tiistaina maan etelä- ja keskiosassa on pilvistä.

Lämpötila on plussan puolella.

Pohjoisessa on pakkasta, ja taivas on monin paikoin selkeä.

Tiistaina illalla pohjoisessa sataa lunta.
