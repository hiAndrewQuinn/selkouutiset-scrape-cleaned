## Radio \| Selkouutiset \| maanantai 25.12.2023

Poliisin joulu. Koirat ja kissat. Valkoinen joulu. Sää.

### Poliisin joulu

![Taksi ajoi kaiteen läpi ja putosi monta metriä. Kuva: Jyrki Ojala / Yle](https://images.cdn.yle.fi/image/upload/c_crop,h_1197,w_2128,x_0,y_218/ar_1.7777777777777777,c_fill,g_faces,h_675,w_1200/dpr_1.0/q_auto:eco/f_auto/fl_lossy/v1703500617/39-122027865895867b2d32){.aw-1l9m598 .bTKagC}

Poliisi kertoo, että jouluaatto oli koko Suomessa melko rauhallinen.

Poliisilla oli hälytyksiä normaali joulun määrä. Esimerkiksi Lounais-Suomen poliisi sai noin 30 hälytystä. Hälytyksiä tuli perheväkivallasta, metelistä ja muista häiriöistä.

Saman verran hälytyksiä oli Itä-Suomen poliisilla. Se otti kiinni esimerkiksi rattijuoppoja. Jouluaatto ei ollut Itä-Suomen poliisille erityisen kiireinen.

Helsingissä Vallilassa tapahtui lauantaina aamulla auto-onnettomuus, kun taksi ajoi kaiteen läpi ja putosi monta metriä. Onnettomuudessa loukkaantuivat taksikuski ja kaksi matkustajaa.

Poliisi tutkii, mikä oli onnettomuuden syy.

### Koirat ja kissat

![Siru laitetaan koiran ihon alle. Kuva: Marko Melto / Yle](https://images.cdn.yle.fi/image/upload/c_crop,h_1688,w_3000,x_0,y_155/ar_1.7777777777777777,c_fill,g_faces,h_675,w_1200/dpr_1.0/q_auto:eco/f_auto/fl_lossy/v1616593943/39-787912605b43202eadc){.aw-1l9m598 .bTKagC}

Koirien ja kissojen omistajille voi tulla tulevaisuudessa iso lisämaksu. Syy on se, että Euroopan unioni eli EU haluaa muuttaa kissojen ja koirien rekisteröintiä.

EU haluaa, että koirat ja kissat voi rekisteröidä vain eläinlääkäri. EU haluaa myös, että vain eläinlääkäri voi laittaa kissoille ja koirille sirun eli tunnistusmerkinnän.

Se maksaa paljon, koska eläinlääkäri on kallis.

Nykyään omistaja voi rekisteröidä kissan tai koiran itse. Sirun voi laittaa kuka tahansa, jolla on siihen koulutus. Se on melko halpaa.

Koirien ja kissojen omistajien järjestöt arvostelevat EU:n suunnitelmaa. Järjestöjen mielestä se on turha.

### Valkoinen joulu

![Joulupukki matkustaa.](https://images.cdn.yle.fi/image/upload/c_crop,h_1080,w_1919,x_0,y_0/ar_1.7777777777777777,c_fill,g_faces,h_675,w_1200/dpr_1.0/q_auto:eco/f_auto/fl_lossy/v1703256604/39-1219278658431d797327){.aw-1l9m598 .bTKagC}

Koko Suomessa on valkoinen joulu eli maassa on lumipeite.

Eniten lunta on maan keskiosassa ja itäosassa, yli 30 senttiä enemmän kuin tähän aikaan normaalisti.

Maanantaina lunta on satanut etenkin pohjoisessa. Siellä voi siksi olla huono ajokeli.

Muualla lunta on satanut vain vähän

### Sää

![ Kuva: Yle](https://images.cdn.yle.fi/image/upload/c_crop,h_1080,w_1919,x_0,y_0/ar_1.7777777777777777,c_fill,g_faces,h_675,w_1200/dpr_1.0/q_auto:eco/f_auto/fl_lossy/v1703514074/39-122029465898f898a66f){.aw-1l9m598 .bTKagC}

Sääennuste kertoo, että maanantaina ja tiistaina sataa vähän lunta. Tiistaina sataa etenkin maan länsiosassa.

Lämpötila on -4:n ja -9 asteen välillä.
