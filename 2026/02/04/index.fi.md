# Selkouutiset | keskiviikko 4.2.2026

Valtiopäivien avajaiset. Kuntien talous. Al-Holin leiri ja suomalaiset. Sää.

## Valtiopäivien avajaiset ja SDP

Aluksi kotimaan politiikkaa.

Valtiopäivien avajaiset on vietetty tänään. Valtiopäivät on eduskunnan vuotuinen työjakso.

Eduskunnan kevään istuntokausi alkoi jo eilen.

Puhemieheksi äänestettiin perussuomalaisten **Jussi Halla-aho**. Varapuhemiehet ovat kokoomuksen **Paula Risikko** ja SDP:n **Tarja Filatov**.

Pääoppositiopuolue SDP:n eduskuntaryhmän johdossa jatkaa **Tytti Tuppurainen**.

Tuppurainen on ollut paljon esillä. Suomen Tietotoimisto STT on kirjoittanut, että Tuppurainen on käyttäytynyt huonosti avustajia ja kansanedustajia kohtaan.

Valtiopäivien avajaiset olivat tänään.

## Kuntien talous

Sitten kuntien rahoista.

Yli 40 prosenttia Suomen kunnista teki tappiollisen tuloksen viime vuonna.

Kuntaliiton vertailu kertoo, että eniten miinuksella oli Vantaa. Vantaan tappio oli melkein 82 miljoonaa euroa.

Vantaa on Suomen neljänneksi suurin kaupunki.

Vantaan taloudessa on vaikeuksia, koska rakennusala on huonossa tilanteessa ja työttömiä on paljon.

Yli 40 prosenttia Suomen kunnista teki tappiollisen tuloksen.

Kuitenkin pääkaupunki Helsinki teki viime vuonna voittoa noin 150 miljoonaa euroa. Toiseksi suurin kaupunki Espoo teki voittoa 110 miljoonaa.

## Al-holin leiri ja suomalaiset

Lopuksi al-Holin leiristä ja suomalaisista.

Syyriassa al-Holin leiri ehkä suljetaan.

Leirissä elää monta tuhatta terroristijärjestö Isisin taistelijoiden perheenjäsentä. Joukossa on edelleen noin 10 suomalaista. Heistä suurin osa on lapsia.

Syyrian keskushallinto alkoi hallita al-Holia tammikuun taisteluiden jälkeen.

Avustusjärjestöt kertovat Ylelle, että ruokaa, vettä ja tarvikkeita on nyt vaikea saada perille.

Syyria ehkä sulkee al-Holin leirin.

Konsulipäällikkö **Jussi Tanner** Suomen ulkoministeriöstä sanoo, että suomalaislasten pitää päästä Suomen yhteiskuntaan ja kouluun.

Vuosien varrella 36 ihmistä on palannut leiristä Suomeen.

## Sää

Vielä sääennuste.

Torstaina sää on poutainen koko maassa.

Pilvisyys vaihtelee. Aurinko voi näkyä.

Pohjois-Lapissa lämpötila on noin -5 astetta, muualla noin -15 astetta.
