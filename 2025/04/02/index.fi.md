# TV \| Selkouutiset \| keskiviikko 2.4.2025

Vaalien ennakkoäänestys. Äänestysapuri. Henkilömiinat ja Ottawan sopimus. Sää.

## Ennakkoäänestys on alkanut

Aluksi vaaliuutinen.

Alue- ja kuntavaalien ennakkoäänestys on alkanut.

Kotimaassa ennakkoon voi äänestää ensi viikon tiistaihin asti. Ulkomailla äänestys loppuu jo lauantaina.

Ennakkoon voi äänestää esimerkiksi kirjastoissa ja kauppakeskuksissa. Mukaan tarvitaan kuvallinen henkilötodistus tai passi.

Alue- ja kuntavaalien ennakkoäänestys on alkanut. Niissä ratkaistaan, kuka päättää asioista omassa kotikunnassa ja hyvinvointialueella.

Molemmissa vaaleissa saavat äänestää myös monet ulkomaalaiset, jotka ovat asuneet Suomessa tarpeeksi kauan.

Helsingissä järjestetään vain kuntavaalit.

Varsinainen vaalipäivä on ensi viikon sunnuntai.

## Ylen kehitti Äänestysapurin

Sitten Ylen Äänestysapurista.

Alue- ja kuntavaaleissa on siis kahdet vaalit.

Ehdokasnumeroita on paljon. Lisäksi sama henkilö voi olla ehdolla molemmissa vaaleissa ja hänellä on 2 numeroa.

Ehdokkaita on koko Suomessa yli 40 000.

Yle kehitti äänestäjien avuksi Äänestysapurin. Siitä voi vaikka vielä äänestyskopissa tarkistaa oman ehdokkaan numeron.

Aluevaalien äänestyslippu on violetti ja kuntavaalien valkoinen.

## Eroaminen Ottawan sopimuksesta

Sitten Suomen puolustuksesta.

Hallitus alkaa valmistella eroamista Ottawan sopimuksesta.

Ottawan kansainvälinen sopimus kieltää henkilömiinojen eli jalkaväkimiinojen käytön ja valmistamisen. Sopimus tehtiin suojelemaan siviilejä.

Nyt hallitus haluaa ottaa miinat uudelleen käyttöön.

Suomen puolustusrahoja nostetaan vähintään 3 prosenttiin bruttokansantuotteesta.

Hallitus alkaa valmistella eroamista Ottawan sopimuksesta. Myös Baltian maissa ja Puolassa halutaan eroa sopimuksesta.

Hallitus sanoo, että Suomen turvallisuus on muuttunut paljon.

Suomen itäraja on yli 1300 kilometriä.

## Sää

Vielä sääennuste.

Lapissa tulee välillä sateita.

Tuuli on voimakasta suuressa osassa maata.

Etelässä sää on aurinkoista.

Lämpötila nousee yli 15 asteen. Se ei ole tavallista huhtikuun alussa.

