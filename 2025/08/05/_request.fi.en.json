{
   "q" : [
      "# TV | Selkouutiset | tiistai 5.8.2025",
      "",
      "Asuntokauppa. Vety. Vanhusten seksuaalisuus. Sää.",
      "",
      "## Asuntokauppa",
      "",
      "Aluksi uutinen asuntokaupasta.",
      "",
      "Asuntokaupassa on alkanut alennusmyynti.",
      "",
      "Rakennusfirma YIT myy tätä asuntoa 160 000 euron alennuksella. Asunto on Espoon Westendissä. Asunnon koko on noin 100 neliömetriä.",
      "",
      "Uusien asuntojen kaupassa on alkanut alennusmyynti.",
      "",
      "Asuntokauppa on käynyt huonosti monta vuotta. Syy on talouden epävarmuus.",
      "",
      "Käytettyjen asuntojen hinnat ovat laskeneet.",
      "",
      "Uusien asuntojen hinnat eivät ole laskeneet yhtä paljon.  ",
      "Siksi ihmiset ostavat mieluummin käytetyn asunnon.",
      "",
      "## Vety",
      "",
      "Nyt uutinen vedystä.",
      "",
      "Tutkijat kehittävät vedyn käyttöä.",
      "",
      "Tämä pizzauuni lämpiää vedyllä. Ylen toimittaja **Antti Seppälä** maistaa pizzaa, joka paistettiin vetyuunissa.",
      "",
      "Pizzauuni on esimerkki vedyn mahdollisuuksista. Vety sopii ruoan valmistukseen kuten nestekaasu.",
      "",
      "Tutkijat kehittävät vedyn käyttöä.",
      "",
      "Vedystä voi tulla tärkeä energialähde, joka vähentää päästöjä.",
      "",
      "Vetyä saadaan vedestä sähkön avulla. Vettä on maapallolla tosi paljon.",
      "",
      "Sähkö on usein halpaa yöllä. Silloin vetyä voidaan tehdä varastoon.",
      "",
      "Myöhemmin vetyä voidaan polttaa ja tehdä sähköä.",
      "",
      "Ehkä tulevaisuudessa myös sauna voi lämmitä vetysähköllä.",
      "",
      "## Vanhusten seksuaalisuus",
      "",
      "Lopuksi kulttuuriuutinen.",
      "",
      "Suomessa vierailee ranskalainen teatteriryhmä.",
      "",
      "Esityksen aihe on vanhusten seksuaalisuus.",
      "",
      "Näyttelijät ovat tavallisia ranskalaisia vanhuksia. He puhuvat rakkauden kokemuksesta ja seksuaalisesta halusta.",
      "",
      "Monet vanhukset ovat kokeneet, että lapset eivät hyväksy vanhuksien uusia suhteita.",
      "",
      "Esityksessä on paljon huumoria. Myös surua on kohdattu.",
      "",
      "Kaksi iäkästä ryhmän näyttelijää on ehtinyt kuolla. Heidät pidetään silti mukana tarinassa.",
      "",
      "Suomessa vierailee ranskalainen teatteriryhmä, jonka aiheena on vanhusten seksuaalisuus.",
      "",
      "Ryhmä esiintyy Tampereen teatterikesä -festivaalilla.",
      "",
      "## Keskiviikon sää",
      "",
      "Vielä sääennuste.",
      "",
      "Keskiviikkona sää on epävakaista.",
      "",
      "Lähes koko maassa voi sataa ja ukkostaa.",
      "",
      "Lämpötila on noin 20 astetta, eli sää viilenee."
   ],
   "target" : "en",
   "format" : "text",
   "source" : "fi"
}
