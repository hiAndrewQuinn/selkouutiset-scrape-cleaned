# TV \| Selkouutiset \| tiistai 10.9.2024

Ammattisotilaiden määrä. Pyörien nettimyynti. Lintujen metsästys. Keskiviikon sää.

## Ammattisotilaiden määrä

Ensin aiheena armeija.

Suomi tarvitsee lisää ammattisotilaita.

Suomen armeijalla on nykyään noin 7000-8000 ammattisotilasta. Se on liian vähän. Sotilaita ei riitä kaikkiin tehtäviin.

**Esa Pulkkinen** puolustusministeriöstä arvioi, että Suomi tarvitsee ainakin monta sataa uutta ammattisotilasta tulevina vuosina.

Puolustusministeriössä kirjoitetaan selvitystä, millainen on Nato-Suomen puolustus. Suomesta tuli puolustusliitto Naton jäsen viime vuonna.

Suomi tarvitsee lisää ammattisotilaita.

Suomen puolustuksesta puhuttiin eilen Helsingissä.

Tilaisuudessa todettiin, että Suomen turvallisuustilanne muuttui paljon, kun Venäjä hyökkäsi Ukrainaan.

## Pyörien nettimyynti

Sitten aiheena polkupyörä.

Monet suomalaiset ostavat polkupyörän ulkomailta.

Netin kautta pyörän ostaminen ulkomailta on helppoa.

Samalla ostaja voi säästää rahaa. Esimerkiksi tämän polkupyörän hinta on Suomessa 3400 euroa, mutta Saksassa vain 2700 euroa.

Ostajan on kuitenkin vaikea tietää tarkkaan, millainen pyörä ulkomailta tulee.

**Iida Aarela** liikkuu polkupyörällä Helsingissä. Aarelan mielestä pyörä on parempi ostaa kaupasta, jossa pyörää voi kokeilla.

Monet suomalaiset ostavat kuitenkin polkupyörän netin kautta ulkomailta.

Se on ikävää suomalaisille pyöräkauppiaille. He yrittävät houkutella asiakkaita esimerkiksi hyvällä palvelulla.

## Lintujen metsästys

Sitten aiheena metsästys.

Metsäkanalintujen metsästys alkaa tänään.

Metsäkanalintuja ovat metso, teeri, pyy ja riekko.

Metsäkanalintujen määrä vaihtelee eri vuosina. Siksi myös niiden metsästysajan kesto on eri vuosina eripituinen.

Metsäkanalintujen metsästys alkaa tänään.

Metsäkanalintujen metsästämisellä on pitkät perinteet Suomessa. Usein metsästäjän apuna on koira.

Suomessa metsästäjän pitää ostaa metsästyslupa.

## Keskiviikon sää

Vielä sääennuste.

Keskiviikkona sää vaihtelee Suomessa. Osassa maata voi sataa, sateet ovat kuitenkin heikkoja.

Lämpötila on idässä yli 20 astetta. Muualla on viileämpää.

