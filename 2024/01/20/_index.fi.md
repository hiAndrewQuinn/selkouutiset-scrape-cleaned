# Radio \| Uutisviikko selkosuomeksi \| lauantai 20.1.2023

Kansa valitsee presidentin. Äänestäminen on helppoa. Ensimmäinen kierros. Kertaus.

Uutisviikon aihe on tällä kertaa presidentinvaalit. Suomessa valitaan pian uusi presidentti.

Vaalipäivä on viikon kuluttua sunnuntaina. Vaaleissa me kaikki saamme olla mukana valitsemassa uutta presidenttiä.

Nyt kerromme lisää presidentinvaaleista ja äänestämisestä.

## Kansa valitsee presidentin

![Presidentinvaaleissa on 9 ehdokasta. Kuva: Valokuvat: Jani Aarnio / Yle, Ari Haimakainen / Yle, Petteri Bülow / Yle, Grigory Vorobyev / Yle, Silja Viitala / Yle, Henrietta Hassinen / Yle, Antti Haanpää / Yle, Minna Rosvall / Yle, grafiikka: Hilppa Hyrkäs / Yle, kuvakollaasi: Miku Huttunen / Yle](https://images.cdn.yle.fi/image/upload/c_crop,h_1080,w_1919,x_0,y_0/ar_1.7777777777777777,c_fill,g_faces,h_675,w_1200/dpr_1.0/q_auto:eco/f_auto/fl_lossy/v1705677559/39-123063565aa91d0f178e){.aw-1l9m598 .bTKagC}

Suomessa me kaikki yhdessä valitsemme päättäjät. Suomi on siis demokraattinen maa.

Presidentti valitaan joka 6. vuosi. Tällä kertaa ehdokkaita on 9. Ehdokkaissa on 6 miestä ja 3 naista.

Ehdokkaat ovat puolueiden tai valitsijayhdistysten ehdokkaita.

Tavalliset ihmiset voivat perustaa valitsijayhdistyksen tukemaan ehdokasta presidentinvaaleissa.

Presidenttiehdokkaat kiertävät eri puolilla Suomea. Kaikki ehdokkaat haluavat kertoa ihmisille, miksi juuri hänestä tulee hyvä presidentti.

## Äänestäminen on helppoa

![Vaaliuurna. Kuva: Pertti Huotari / Yle](https://images.cdn.yle.fi/image/upload/c_crop,h_1080,w_1919,x_0,y_0/ar_1.7777777777777777,c_fill,g_faces,h_675,w_1200/dpr_1.0/q_auto:eco/f_auto/fl_lossy/v1680452718/39-107346663ede1378da48){.aw-1l9m598 .bTKagC}

Suomessa kaikki aikuiset saavat äänestää presidentinvaaleissa.

Kenenkään ei kuitenkaan tarvitse kertoa muille, ketä äänestää. Suomessa on vaalisalaisuus.

Äänestyspaikoilla äänestäminen on helppoa.

Lisää ohjeita on selkokielisessä esitteessä, jonka oikeusministeriö on tehnyt Selkokeskuksen kanssa.

Esite löytyy nettiosoitteesta selkokeskus.fi.

## Ensimmäinen kierros

![Presidentinlinna on presidentin työpaikka. Kuva: Pekka Tynell / YLE](https://images.cdn.yle.fi/image/upload/c_crop,h_3115,w_5537,x_0,y_0/ar_1.7777777777777777,c_fill,g_faces,h_675,w_1200/dpr_1.0/q_auto:eco/f_auto/fl_lossy/v1575530180/39-6193715de8aea02c234){.aw-1l9m598 .bTKagC}

Pian selviää, kuka on Suomen uusi presidentti. Presidentinvaalien ensimmäinen äänestyskierros on viikon kuluttua sunnuntaina.

Presidentti selviää jo silloin, jos joku ehdokkaista saa yli 50 prosenttia äänistä.

Jos kukaan ehdokkaista ei saa tarpeeksi ääniä ensimmäisellä äänestyskierroksella, tarvitaan toinen kierros.

Toiselle kierrokselle pääsevät vain 2 suosituinta ehdokasta.

## Kertaus

Tällä kertaa aihe on ollut presidentinvaalit. Kerrataan vielä tärkeimmät asiat.

Suomessa on pian presidentinvaalit.

Kaikki aikuiset kansalaiset saavat äänestää.

Uusi presidentti on se, jota yli puolet äänestäjistä kannattaa.

Tämä oli Uutisviikko selkosuomeksi Tavataan taas, kuulemiin!

