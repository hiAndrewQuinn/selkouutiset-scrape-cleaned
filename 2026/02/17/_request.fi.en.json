{
   "target" : "en",
   "format" : "text",
   "q" : [
      "# Selkouutiset | tiistai 17.2.2026",
      "",
      "Hoitajalakko. Työuupumus. Jääspeedway. Laskiainen. Keskiviikon sää.",
      "",
      "## Hoitajalakko",
      "",
      "Aluksi lakkouutinen.",
      "",
      "Yksityisellä sosiaalipalvelualla on alkanut työnseisaus eli lyhyt lakko. Lakko kestää 3 päivää.",
      "",
      "Lakossa on palvelukotien ja hoivakotien henkilökuntaa Pohjois-Suomessa.",
      "",
      "Lakossa on myös nuorisokotien ja turvakotien henkilökuntaa ympäri maata.",
      "",
      "Yksityisellä sosiaalipalvelualalla on alkanut lakko, joka kestää 3 päivää.",
      "",
      "Hoitajat palaavat töihin perjantaina.",
      "",
      "Lakon syy on riita palkoista.",
      "",
      "Nyt uutinen työhyvinvoinnista.",
      "",
      "## Työuupumus",
      "",
      "Työhyvinvointia parannetaan usein väärillä keinoilla. Näin sanovat asiantuntijat.",
      "",
      "Työterveyslääkäri **Eira Roos** sanoo, että virkistyspäivät, liikuntaedut ja työsuhdepyörä eivät yksin paranna työhyvinvointia.",
      "",
      "Ne eivät estä ihmisen uupumista.",
      "",
      "Noin 25 prosenttia ihmisistä on vaarassa uupua työpaikoilla.",
      "",
      "Työuupumuksen syy on usein se, että työ on järjestetty huonosti tai johtaminen on huonoa.",
      "",
      "Työhyvinvointia parannetaan usein väärillä keinoilla.",
      "",
      "Asiantuntijat sanovat, että työhyvinvointia parantaa eniten se, että työpaikalla muutetaan työn rakenteita ja järjestelyjä.",
      "",
      "## Jääspeedway",
      "",
      "Nyt urheilu-uutinen Varkaudesta.",
      "",
      "Tässä valmistellaan jäärataa moottoripyöräkilpailuun.",
      "",
      "Suomessa järjestetään ensimmäistä kertaa jääspeedwayn Euroopan mestaruuskisat. Ne pidetään ensi viikonloppuna Varkaudessa.",
      "",
      "Jääspeedwayssä ajetaan kilpaa jääradalla tällaisilla moottoripyörillä. Renkaissa on pitkät piikit.",
      "",
      "Varkaudessa järjestetään Suomen ensimmäiset jääspeedwayn EM-kisat.",
      "",
      "Kisoihin tulee huippukuljettajia yhdeksästä eri maasta.",
      "",
      "## Laskiainen",
      "",
      "Lopuksi asiaa laskiaisesta.",
      "",
      "Tänään vietetään laskiaistiistaita.",
      "",
      "Sunnuntaina oli laskiaissunnuntai ja tänään on laskiaistiistai.",
      "",
      "Kirkollisessa perinteessä alkaa paaston aika laskiaisen jälkeen.",
      "",
      "Paaston aika päättyy pääsiäiseen.",
      "",
      "Tänään vietetään laskiaistiistaita.",
      "",
      "Laskiaisen perinteisiin kuuluu mäenlasku.",
      "",
      "Laskiaisen ruokia ovat hernekeitto ja laskiaispullat.",
      "",
      "Vanhaan aikaan laskiaisena ennustettiin myös kesän sato.",
      "",
      "## Keskiviikon sää",
      "",
      "Vielä sääennuste.",
      "",
      "Keskiviikkona lähes koko maassa on poutaista, eli ei sada.",
      "",
      "Aurinko voi paistaa etelässä.",
      "",
      "Lämpötila on noin -10 astetta.",
      "",
      "Pohjoisessa on kylmempää ja voi sataa vähän lunta."
   ],
   "source" : "fi"
}
