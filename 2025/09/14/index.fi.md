# Radio | Uutisviikko selkosuomeksi | sunnuntai 14.9.2025

Työelämän muutos ja mielen hyvinvointi

Kuuntele

Voit lukea uutiset samanaikaisesti alta.

## Työelämän muutos ja mielen hyvinvointi

Uutisviikon aihe on tällä kertaa työelämän muutos ja mielen hyvinvointi.

Yle on julkaissut jutun, jossa asiantuntijat keskustelivat siitä, miksi mielenterveysongelmat ovat yleistyneet työelämässä ja mitä se tarkoittaa työntekijöille ja yhteiskunnalle.

Kerromme nyt lisää siitä, miten työelämä kuormittaa ihmisten muistia ja tunteita enemmän kuin ennen.

![Työeläkeyhtiö Varman ylilääkäri Jan Schugk seisomapöytänsä ääressä.](https://images.cdn.yle.fi/image/upload/c_crop,h_3151,w_5602,x_1,y_469/ar_1.7777777777777777,c_fill,g_faces,h_431,w_767/dpr_1.0/q_auto:eco/f_auto/fl_lossy/v1756472485/39-151473868b1a39c11df0)

Avaa kuvien katselu

Eläkevakuutusyhtiö Varman ylilääkäri Jan Schugk. Kuva: Silja Viitala / Yle

## Minäkeskeinen ajattelu

Työelämä kuormittaa monia ihmisiä psyykkisesti enemmän kuin ennen.

Yksi syy on minäkeskeinen ajattelu, joka on lisääntynyt.

Näin sanoo Eläkevakuutusyhtiö Varman ylilääkäri **Jan Schugk**.

Minäkeskeinen ajattelu tarkoittaa, että ihminen ajattelee omaa etua enemmän kuin yhteistä etua.

Ihmiset tutkivat myös liikaa omia tunteita. Tämä näkyy erityisesti nuorissa työntekijöissä.

Ylilääkäri Schugk sanoo, että minäkeskeisyys on lisännyt mielenterveyden sairauspoissaoloja.

## Tunteet

Työterveyslaitoksen tutkimusprofessori **Ari Väänänen** sanoo, että hyvinvointi on tärkeä osa työn tuloksia. Siksi tunteista ja niiden hallinnasta puhutaan nyt paljon.

Psykiatrian ylilääkäri **Riittakerttu Kaltiala** sanoo, että netti vaikuttaa ihmisten ajatteluun huonolla tavalla.

Netissä on paljon testejä ja keskusteluja, jotka saavat ihmisen uskomaan, että hänellä on jokin häiriö tai että hän ei voi olla töissä.

Ihmiset vahvistavat toisten ihmisten ajattelua netissä. Tämä on haitallinen ilmiö.

![nuorisopsykiatrian professori Riittakerttu Kaltiala-Heino](https://images.cdn.yle.fi/image/upload/c_crop,h_1687,w_3000,x_0,y_0/ar_1.7777777777777777,c_fill,g_faces,h_431,w_767/dpr_1.0/q_auto:eco/f_auto/fl_lossy/v1600775541/39-7219155f69e4e6b804a)

Avaa kuvien katselu

Psykiatrian ylilääkäri Riittakerttu Kaltiala. Kuva: Marko Melto / Yle

## Työelämän paineet

Työelämä muuttuu nopeasti. Työ on nyt monimutkaisempaa kuin ennen.

Työ koostuu monista pienistä asioista enemmän kuin ennen.

Monet ihmiset kokevat paineita, koska heidän pitää oppia koko ajan uutta, tehdä yhteistyötä muiden kanssa ja hallita omat tunteet.

Työelämän uudet vaatimukset ovat tulleet kaikille aloille.

## Vastuu

Tutkimusprofessori Väänänen sanoo, että suurin vastuu on työnantajilla ja työpaikoilla.

Työpaikat voivat parantaa esimerkiksi perehdytystä ja työjärjestelyjä niin, että jaksaminen paranee.

Myös työntekijöillä on vastuuta, mutta työntekijät eivät voi vaikuttaa paljon asioihin.

![Työterveyslaitoksen tutkimusprofessori Ari Väänänen.](https://images.cdn.yle.fi/image/upload/c_crop,h_3315,w_5895,x_0,y_0/ar_1.7777777777777777,c_fill,g_faces,h_431,w_767/dpr_1.0/q_auto:eco/f_auto/fl_lossy/v1757327199/39-151890368beaf0e631df)

Avaa kuvien katselu

Työterveyslaitoksen tutkimusprofessori Ari Väänänen. Kuva: Silja Viitala / Yle

## Kertaus

Uutisviikon aihe oli työelämän muutos ja mielen hyvinvointi.

Työelämän vaatimukset kasvavat, ja se lisää ihmisten kuormitusta.

Ihmiset myös ajattelevat omaa hyvinvointia enemmän kuin ennen. Oman mielen tutkiminen liikaa voi kuitenkin haitata ihmisen jaksamista.

Asiantuntijat sanovat, että ratkaisuja löytyy parhaiten, jos työpaikalla järjestetään työt hyvin ja työntekijöitä tuetaan.

Tämä oli uutisviikko selkosuomeksi. Tavataan taas, kuulemiin!
