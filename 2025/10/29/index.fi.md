# TV | Selkouutiset | 29.10.2025

Nvidia sijoittaa Nokiaan. Kouluruoka. Isien mitalit. Sää.

## Nvidia sijoittaa Nokiaan

Aluksi talousuutinen.

Maailman arvokkain yhtiö Nvidia sijoittaa eli investoi miljardi dollaria Nokiaan. Nokia on suomalainen tietoliikenneyhtiö.

Amerikkalainen Nvidia valmistaa esimerkiksi tietokoneen näytönohjaimia ja kehittää tekoälyä.

Nokian päätuotteita ovat tietoliikenne- ja matkapuhelinverkot. Nokialla ei ole mennyt viime vuosina erityisen hyvin.

Nyt Nvidia sijoittaa Nokiaan miljardi dollaria.

Nvidian sijoitus nosti Nokian kurssia paljon New Yorkin pörssissä.

Nvidia-yhteistyö vie Nokian aiempaa tiiviimmin mukaan liiketoimintaan, joka koskee tekoälyä.

Nokia oli aiemmin maailman ylivoimaisesti suurin matkapuhelinten valmistaja.

## Kouluruoan suosio on laskenut

Nyt kouluruoasta.

Kouluruoan suosio on laskenut jyrkästi 2 vuodessa.

Vain hieman yli puolet yläkoululaisista syö kouluruoan joka päivä. Vielä 2 vuotta sitten koulussa söi yli 60 prosenttia.

Kyselyssä ruoan laatu ja maku saivat huonoja arvioita. Erityisesti tytöt käyvät yhä harvemmin ruokalassa.

Kouluruoan suosio on laskenut jyrkästi 2 vuodessa.

Oulun kaupunki selvitti, mitkä ovat suosikkiruokia. Niitä ovat erityisesti pastaruoat, uunimakkara, kalapuikot, lihapullat sekä lohikeitto.

Kokolihakastikkeet sekä kukkakaali- ja pinaattikeitto eivät ole suosikkeja.

## Isätkin palkitaan kunniamerkillä

Lopuksi uutinen isistä.

Isät saavat tänä vuonna ensimmäisen kerran valtiollisen kunniamerkin.

Se on sama kuin äitienpäivän kunniamerkki eli Suomen Valkoisen Ruusun ritarikunnan mitali. Sellaisen saa 48 isää.

Tasavallan presidentti **Alexander Stubb** jakaa kunniamerkit isänpäivänä ensi viikon sunnuntaina.

Yksi merkin saajista on **Hannu Välimaa** Kangasalta Pirkanmaalta. Hän kasvatti lapset yksin vaimon kuoleman jälkeen.

Välimaa on ollut paljon mukana lasten elämässä:

\- Kyllä mä oon niitten esimerkkinä ollut ja sitten kaikkeen mukaan vienyt niitä, että tämmösiin harrastuksiin ja kaikkiin mukana ollut. Että paljon tuli kuskattua niitä.

## Sää

Vielä sääennuste.

Torstaina sää vaihtelee.

Etelässä sataa. Lapissa voi sataa räntää. Muualla on poutaa eli ei sada.

Lämpötila on 0 - 10 astetta.

.......................................................................................  
(*Päivän kysymykset - Päivän kysymysten julkaiseminen on päättynyt 26.10.*)
