# TV | Selkouutiset | tiistai 19.8.2025

Stubb USA:ssa. Erikoislinjat lukioissa. Kotihoito. Sää

## Euroopan johtajat USA:ssa

Ensin uutinen Euroopan maiden ja USA:n tapaamisesta.

USA:n ja Ukrainan sekä muiden Euroopan maiden johtajia tapasi eilen Washingtonissa.

Johtajat puhuivat siitä, miten Venäjän sota Ukrainassa lopetetaan.

Suomen presidentti Alexander Stubb oli mukana tapaamisessa.

Johtajat puhuivat tärkeistä asioista, kuten Ukrainan turvatakuista.

Stubbin mukaan USA sitoutui siihen, että Ukrainaa voidaan puolustaa. Euroopan johtajat pitävät tärkeänä, että Ukraina saa vahvat turvatakuut.

Tapaamisessa puhuttiin myös Ukrainan ja Venäjän presidenttien yhteisestä kokouksesta. Se voidaan järjestää ehkä jo elokuussa.

USA:n ja Ukrainan sekä muiden Euroopan maiden johtajia tapasi eilen Washingtonissa.

## Lukiossa voi opiskella veneilyä

Seuraavaksi uutinen lukioiden erikoislinjoista.

Monissa Suomen lukioissa voi opiskella erikoisia kouluaineita.

Erikoislinjoilla voi opiskella esimerkiksi lentämistä ja sirkustaidetta. Padasjoella on lukio, jossa voi opiskella veneilyä.

Erikoiset kouluaineet kiinnostavat nuoria.

Monessa pienessä lukiossa on pulaa oppilaista, ja siksi niissä tarjotaan erikoisia kouluaineita.

Suomessa on noin 3 500 lukiolaista, jotka opiskelevat erikoislinjoilla.

## Vanhuksia seurataan laitteilla

Lopuksi uutinen vanhusten hoidosta kotona.

Vanhusten koteihin tulee laitteita, joilla seurataan vanhuksia. Laitteet seuraavat vanhusten liikkumista silloin, kun he ovat yksin kotona.

Pieniä laitteita pannaan esimerkiksi oviin ja sänkyyn. Laite kertoo, kun vanhus käyttää ovea tai menee sänkyyn nukkumaan.

Silloin vanhusten hoitajat tietävät, mitä vanhus tekee yksin kotona.

Vanhus saa lisää apua, jos hän ei osaa käyttää jotakin laitetta.

Vanhuksen apua voidaan myös vähentää, jos hän osaa käyttää laitteita itse.

Vanhusten koteihin tulee laitteita, joilla seurataan vanhusten liikkumista.

## Sää vaihtelee

Vielä sääennuste.

Keskiviikkona sää vaihtelee.

Lähes koko maassa voi sataa vähän.

Välillä on poutaa eli ei sada.

Lämpötila on 6-17 astetta.
