# TV \| Selkouutiset \| keskiviikko 22.1.2025

Trump. Eläkkeet. Karjalan lennosto. Sää.

## Donald Trump

Aluksi uutinen ulkomailta.

USA:n uusi presidentti **Donald Trump** lisää ehkä pakotteita Venäjää vastaan. Trump puhui toimittajille presidentin virka-asunnolla.

Trump sanoi, että hän voi lisätä pakotteita, jos Venäjä ei neuvottele Ukrainan sodan lopettamisesta.

USA:n uusi hallinto valmistelee Trumpille tapaamista Venäjän presidentin Vladimir Putinin kanssa. Myös Venäjä on viestittänyt, että tapaaminen on mahdollinen.

USA:n presidentti Donald Trump lisää ehkä pakotteita Venäjää vastaan.

Euroopan maat pelkäävät, että Trump vähentää USA:n tukea Ukrainalle.

## Eläkkeet

Nyt uutinen eläkkeistä.

Työmarkkinajärjestöt ovat sopineet eläkejärjestelmän uudistuksista.

Eläkkeisiin tulee inflaatiovakauttaja. Se tarkoittaa, että indeksikorotuksia pienennetään, jos inflaatio on nopeaa.

Muuten eläkkeisiin ei tule isoja muutoksia.

Eläkkeitä ei esimerkiksi leikata.

Asiantuntija sanoo, että eläkeläiset ovat uudistuksen voittajia. Suomessa on tehty paljon leikkauksia, mutta eläkeläisiltä ei leikata.

Näin sanoo Keskuskauppakamarin pääekonomisti **Jukka Appelqvist**.

*"Työeläkkeen saajat on sikäli voittajia että yhteiskunnassa on tehty merkittäviä sopeutustoimia ja leikkaustoimia moneen suuntaan, eli nyt jatkuu edelleen se linja, että työeläkkeet on käytännössä leikkaustoimien ulkopuolella."*

Työmarkkinajärjestöt ovat sopineet eläkejärjestelmän uudistuksista.

Uudistuksesta päättää myöhemmin eduskunta.

## Karjalan lennoston uusi kasarmi

Lopuksi uutinen armeijasta.

Karjalan lennosto on saanut uuden kasarmirakennuksen.

Avajaisia vietettiin tiistaina. Uusi rakennus esiteltiin medialle.

Kasarmiin on tehty vahva äänieristys, että lentomelu ei häiritse sisällä.

Majoitustilaa on enemmän kuin aiemmin. WC:issä on parempi yksityisyys kuin aiemmin.

Karjalan lennosto on saanut uuden kasarmirakennuksen.

Se sijaitsee Rissalassa Siilinjärvellä.

Uusi kasarmi maksoi vähän yli 7 miljoonaa euroa.

Monet kasarmit ovat vanhoja. Siksi uusi kasarmirakennus on iloinen asia armeijalle.

## Torstain sää

Vielä sääennuste.

Torstaina sää vaihtelee.

Etelässä voi sataa räntää ja lunta.

Muualla on poutaa eli ei sada.

Pohjoisessa voi välillä paistaa aurinko.

Etelässä lämpötila on hieman nollan yläpuolella, muualla on pakkasta.

