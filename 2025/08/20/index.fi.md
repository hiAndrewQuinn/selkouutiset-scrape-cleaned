# TV | Selkouutiset | keskiviikko 20.8.2025

Ukraina. Suomen talous. Koulujen kesälomat. Sää.

## Putinin ja Zelenskyin tapaaminen

Aluksi uutinen ulkomailta.

Venäjän presidentti Vladimir Putin suostuu tapaamaan Ukrainan presidentin Volodymyr Zelenskyin.

USA:n presidentti Donald Trump kertoi radiohaastattelussa, että Putin ja Zelenskyi ovat järjestämässä tapaamista, jossa he keskustelevat Ukrainan sodan päättämisestä.

Trump sanoi, että myös hän itse on valmis osallistumaan tapaamiseen.

USA sanoo, että tapaaminen voidaan järjestää esimerkiksi Unkarissa tai Sveitsissä.

## Suomen talous

Sitten uutinen taloudesta.

Suomen taloudessa on jo pieniä merkkejä talouskasvusta.

Hyvä merkki on esimerkiksi se, että heinäkuussa suomalaiset käyttivät rahaa enemmän kuin alkuvuoden aikana.

Suomalaiset käyttivät enemmän rahaa päivittäisiin ostoksiin, kuten esimerkiksi ruokaan, juomaan ja palveluihin.

Suomen taloudessa on jo pieniä merkkejä paremmista ajoista.

Suomalaisilla on tällä hetkellä pankissa ennätyspaljon säästöjä, lähes 115 miljardia euroa.

Kun ihmiset alkavat käyttää säästöjä, myös talouskasvu kiihtyy.

## Koulujen kesälomat

Nyt aiheena koulujen kesälomat.

Opetus- ja kulttuuriministeriö selvittää koulujen kesäloman siirtämistä.

Opetusministeri Anders Adlercreutz on valmis siirtämään koulujen kesäloman alkua 2 viikkoa eteenpäin eli kesäkuun puoliväliin.

Opetusministeri sanoo, että koulun kesäloman siirtäminen voi ehkä helpottaa vanhempien töiden ja lasten lomien yhteensovittamista.

Opetus- ja kulttuuriministeriö selvittää koulujen kesäloman siirtämistä.

Matkailuala kannattaa lomien siirtämistä, mutta opettajat vastustavat sitä.

## Torstain sää

Vielä sääennuste.

Torstaina sadekuuroja tulee erityisesti maan etelä- ja keskiosassa. Myös Lapissa voi sataa paikoin vettä.

Pohjoisessa lämpötila on lähellä 10 astetta, muualla lähellä 15 astetta.
