# Radio | Uutisviikko selkosuomeksi | sunnuntai 22.6.2025

USA:n hyökkäys Iraniin

Kuuntele

Voit lukea uutiset samanaikaisesti alta.

USA on tehnyt ilmaiskuja Iraniin. USA iski kolmeen Iranin ydinlaitokseen.

Iskujen tarkoitus oli varmistaa, että Iran ei pysty rakentamaan ydinasetta.

Nyt kerromme asiasta lisää.

## USA iski Iranin ydinlaitoksiin

![Presidentti Donald Trump sinisessä puvussa ja punaisessa solmiossa puhujapöntössä. Takana kolme miestä puvuissa.](https://images.cdn.yle.fi/image/upload/c_crop,h_2812,w_5000,x_0,y_242/ar_1.7777777777777777,c_fill,g_faces,h_431,w_767/dpr_1.0/q_auto:eco/f_auto/fl_lossy/v1750562528/39-1484188685776be1b063)

Avaa kuvien katselu

Presidentti Trump kertoi, että USA iski Iranin ydinlaitoksiin.  Kuva: Carlos Barria / EPA

USA on iskenyt Iraniin. Iskuista kertoi presidentti Donald Trump sunnuntaina aamuyöllä Suomen aikaa.

Trump kertoi, että USA iski kolmeen ydinlaitokseen Iranissa. Pääkohde oli Fordon ydinvoimalaitos. Laitos on maan alla.

USA käytti iskuissa B2-pommikoneita. Ne pystyvät kantamaan pommeja, jotka porautuvat syvälle maan alle.

Trump sanoi, että iskujen tarkoitus on estää Irania kehittämästä ydinasetta.

## Kehittääkö Iran ydinasetta?

![Kartta, joka näyttää Israelin ja Iranin alueet. Israelissa on merkitty Jerusalem, ja Iranissa on merkitty Teheran, Fordo, Natanz ja Isfahan. ](https://images.cdn.yle.fi/image/upload/c_crop,h_1080,w_1919,x_0,y_0/ar_1.7777777777777777,c_fill,g_faces,h_431,w_767/dpr_1.0/q_auto:eco/f_auto/fl_lossy/v1750569212/39-148418468576922b14f3)

Avaa kuvien katselu

USA iski Fordon, Natanzin ja Isfahanin ydinlaitoksiin Iranissa.  Kuva: Riikka Tähtinen / Yle, ©Mapcreator.io | OSM.org

USA:n iskuja Iraniin on osattu odottaa, sillä tilanne Lähi-idässä on kireä.

USA ja Iran ovat neuvotelleet Iranin ydinohjelmasta, mutta neuvottelut eivät ole edenneet. USA sanoo, että Iranin ydinohjelman tarkoitus on valmistaa Iranille ydinase. Iran taas sanoo, että sen ydinohjelma on rauhanomainen, ja että se ei kehitä ydinasetta.

Israel väittää, että Iran on jo lähellä onnistua ydinaseen valmistamisessa. Sen takia Israel alkoi pommittaa Iranin ydinlaitoksia ja sotilaskohteita reilu viikko sitten.

Iran on vastannut ampumalla ohjuksia Israeliin.

Israel ja Iran ovat iskeneet toisiaan vastaan myös tänään USA:n iskun jälkeen.

## Ei sotaa, vaan neuvotteluja

![B-2 Spirit pommikone.](https://images.cdn.yle.fi/image/upload/c_crop,h_4357,w_7777,x_0,y_0/ar_1.7777777777777777,c_fill,g_faces,h_431,w_767/dpr_1.0/q_auto:eco/f_auto/fl_lossy/v1750158262/39-148234968514b3870c21)

Avaa kuvien katselu

USA:n B2-pommikone. Kuva: AOP

Vielä ei tiedetä, miten paljon vahinkoa USA:n iskut Iraniin aiheuttivat.

Presidentti Trump sanoo, että iskut onnistuivat hyvin. Hän sanoo, että ne tuhosivat kolme ydinlaitosta kokonaan. Trump myös uhkaa Irania uusilla iskuilla, jos Iran ei lopeta sen ydinohjelmaa.

Iran sen sijaan sanoo, että USA:n iskut eivät aiheuttaneet suuria tuhoja.

Maailmalla pelätään, että konflikti laajenee isommaksi sodaksi Lähi-idässä. Monet maailman johtajat sanovat, että USA:n ja Iranin pitää nyt palata neuvottelupöytään.

## Kertaus

Uutisviikon aiheena oli USA:n hyökkäys Iraniin.

USA iski viime yönä kolmeen ydinlaitokseen Iranissa.

Iskujen tarkoitus oli varmistaa, että Iran ei pysty rakentamaan ydinasetta.

Maailman johtajat toivovat, että USA ja Iran jatkavat neuvotteluja ydinohjelmasta.
