# TV \| Selkouutiset \| keskiviikko 24.7.2024

Kamala Harris. Lääkärinlausunto ajokorttia varten. Monikieliset perheet.

## Kamala Harris

Ensin uutinen USA:n presidentinvaaleista.

Demokraattipuolueen presidenttiehdokas on todennäköisesti Kamala Harris.

Demokraatit valitsevat presidenttiehdokkaan elokuussa, mutta Harrisin valinta näyttää jo nyt varmalta. Harris aloitti vaalikampanjan eilen.

Uusi kysely kertoo, että Harris on vähän suositumpi kuin republikaanien presidenttiehdokas Donald Trump. Kyselyssä 44 prosenttia amerikkalaisista kannatti Harrisia, ja 42 prosenttia kannatti Trumpia.

Kamala Harrista on tulossa demokraattipuolueen presidenttiehdokas.

Harris on nyt presidentti Joe Bidenin varapresidentti.

Biden ilmoitti pari päivää sitten, että hän ei ole ehdokas seuraavissa vaaleissa.

Biden kannattaa nyt Harrisia.

USA:n presidentinvaalit ovat marraskuussa.

## Lääkärinlausunto ajokorttia varten

Sitten aiheena ajokortti.

Monet ajokortin hakijat tarvitsevat lääkärinlausunnon.

Hakija tarvitsee lausunnon lääkäriltä, jos hänellä on sairaus, joka voi vaikuttaa ajokykyyn.

Tällaisia sairauksia ovat esimerkiksi tarkkaavaisuushäiriö ADHD, masennus ja uniapnea.

Lääkärinlausunto kertoo, voiko hakija ajaa autoa turvallisesti.

Ajokortin hakijat voivat siis tarvita lääkärinlausunnon.

Kaikki ajokortin hakijat eivät tätä muista.

Noin 200 hakijaa vuodessa ei hoida lääkärinlausuntoa, vaikka heillä on sairaus, joka voi vaikuttaa ajokykyyn.

## Monikieliset perheet

Sitten aiheena monikieliset perheet.

Monikielisiä perheitä on Suomessa jo paljon.

Tässä perheessä puhutaan 3 kieltä.

Timo Suomi puhuu Ada-tyttärelle suomea, ja Eva Suomi puhuu Adalle tšekkiä. Vanhemmat puhuvat toisilleen englantia.

Vanhempien mielestä perhe-elämä 3 kielellä on melko helppoa.

Monikielisiä perheitä on Suomessa jo paljon.

Asiantuntija sanoo, että koti on hyvä ja turvallinen paikka oppia kieliä. Monikielisyydestä on lapselle paljon hyötyä.

## Torstain sää

Vielä sääennuste.

Torstaina sää on helteistä. Idässä lämpötila voi olla 30 astetta.

Lännessä sataa ja ukkostaa. Myös Lapissa voi sataa. Sateisilla alueilla sää on viileämpää.

