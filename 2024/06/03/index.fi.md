# TV \| Selkouutiset \| maanantai 3.6.2024

Eurovaalit. Liikennevakuutus. Kokkikoulutus. Sää.

## Eurovaalit

Ensin aiheena eurovaalit.

Eurovaalien vaalipäivä on tämän viikon sunnuntaina.

Puolueet tekevät nyt vaalityötä eri puolilla Suomea.

Lisäksi erilaiset järjestöt nostavat esiin asioita, jotka niiden mielestä ovat vaaleissa tärkeitä.

Esimerkiksi eilen monissa kaupungeissa järjestettiin ilmastomarssi. Nämä kuvat ovat Helsingistä.

Ilmastomarssin järjestäjät haluavat, että ihmiset äänestävät ehdokkaita, jotka lupaavat suojella ympäristöä ja ilmastoa.

Eurovaalien vaalipäivä on tämän viikon sunnuntaina.

Ennakkoäänestys jatkuu huomiseen tiistaihin asti.

Eurovaalit järjestetään kaikissa EU-maissa. Euroopan parlamenttiin valitaan yhteensä 720 edustajaa. Suomesta valitaan 15 edustajaa.

Lisää selkokielistä tietoa eurovaaleista löytyy osoitteesta [selkokeskus.fi](https://selkokeskus.fi/).

## Liikennevakuutus

Sitten uutinen sähköisistä liikennevälineistä.

Säännöt sähköisistä liikennevälineistä ovat muuttuneet.

Omistajan pitää nyt hankkia liikennevakuutus esimerkiksi sähköpotkulaudalle tai sähköskootterille, joka painaa yli 25 kiloa.

Vakuutus voi maksaa jopa monta sataa euroa vuodessa. Maksu on kuitenkin vielä suurempi, jos jää kiinni siitä, että ajaa ilman vakuutusta.

Säännöt sähköisistä liikennevälineistä ovat siis muuttuneet.

 Nyt pakollinen liikennevakuutus korvaa vahingot, jos tapahtuu jotain ikävää.

## Kokkikoulutus

Sitten asiaa opiskelusta.

Saimaan ammattiopistossa koulutetaan ulkomaalaisia kokkeja.

Koulutus kestää vuoden. Koulutuksen jälkeen kokit voivat tehdä työtä myös Suomen ravintoloissa.

Kokeille opetetaan myös Suomen työelämän sääntöjä, esimerkiksi mikä on oikea palkka tai mikä on työaika.

Saimaan ammattiopistossa koulutetaan ulkomaalaisia kokkeja.

Filippiiniläinen Alvin Adona haluaa tehdä työtä Suomessa, koska täällä työ ja vapaa-aika ovat tasapainossa.

## Tiistain sää

Vielä sääennuste.

Huomenna aurinko paistaa suuressa osassa maata. Pohjoisessa sataa paikoin vettä ja ukkostaa.

Etelässä ja idässä on hellettä. Lännessä ja pohjoisessa lämpötila on noin 20 astetta.

