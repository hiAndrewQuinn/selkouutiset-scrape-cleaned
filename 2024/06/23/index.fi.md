# Radio \| Uutisviikko selkosuomeksi \| sunnuntai 23.6.2024

Vuoden pakolainen

Uutisviikon aihe on tällä kertaa Vuoden pakolainen. Tänä vuonna Vuoden pakolainen on Sa Myer Oo. Suomen pakolaisapu kertoi valinnasta tiistaina. Nyt kerromme Sa Myer Oon elämästä ja Vuoden pakolainen -palkinnosta.

## Sa Myer Oo

![Vuoden pakolainen Sa Myer Oo. Kuva: Kim Blåfield / Yle](https://images.cdn.yle.fi/image/upload/c_crop,h_3375,w_6000,x_0,y_221/ar_1.7777777777777777,c_fill,g_faces,h_431,w_767/dpr_1.0/q_auto:eco/f_auto/fl_lossy/v1719136308/39-1304558667023430dc05)

Tänä vuonna Vuoden pakolainen on Sa Myer Oo. Sa Myer Oon kutsumanimi on San. San on 28-vuotias.

San syntyi pakolaisleirillä Thaimaassa. Sanin vanhemmat ovat kotoisin Myanmarista. He kuuluvat karen-vähemmistöön, jota sorretaan. Siksi heidän oli pakko paeta.

Sanin lapsuudessa pakolaisleirillä oli köyhyyttä ja pelkoa. Kun San oli 11-vuotias, perhe pääsi Suomeen.

San sai Suomen passin, kun hän oli 19-vuotias. San oli niin onnellinen, että hän itki. Hän on nyt kansalainen, ja hänellä on samat oikeudet kuin muilla.

San asuu nykyän Vaasassa. Hän valmistuu pian sosionomiksi. Hänellä on jo lastenhoitajan koulutus. San haluaa tehdä työtä lasten ja nuorten hyväksi.

## Suomen Pakolaisapu

![Ali Giray oli ensimmäinen Vuoden pakolaismies vuonna 2016. Kuva: Heikki Haapalainen / Yle](https://images.cdn.yle.fi/image/upload/c_crop,h_2026,w_3602,x_0,y_186/ar_1.7777777777777777,c_fill,g_faces,h_431,w_767/dpr_1.0/q_auto:eco/f_auto/fl_lossy/v1618560492/39-7953776079427c15e8a)

Vuoden pakolaisen valinnan tekee Suomen Pakolaisapu. Se on noin 60 vuotta vanha järjestö, joka tekee työtä pakolaisten ja maahanmuuttajien hyväksi.

26 vuotta sitten Suomen Pakolaisapu alkoi jakaa palkintoa, jonka nimi oli silloin Vuoden pakolaisnainen. Vuosina 2016-2022 valittiin myös Vuoden pakolaismies.

Viime vuodesta alkaen on taas valittu vain yksi palkinnon saaja, josta siis tulee Vuoden pakolainen.

Suomen Pakolaisapu antaa palkinnon henkilölle, jolla on pakolaistausta ja kokemusta kotoutumisesta.

## Palkinnon tarkoitus

![Vuoden pakolaisnainen 2010 Nasima Razmyar. Kuva: Anne Heinonen](https://images.cdn.yle.fi/image/upload/c_crop,h_1458,w_2592,x_0,y_1110/ar_1.7777777777777777,c_fill,g_faces,h_431,w_767/dpr_1.0/q_auto:eco/f_auto/fl_lossy/v1719143639/14-svyle-2644153197266a4f7a)

Vuoden pakolaisen tehtävä on kertoa suomalaisille pakolaisten elämästä ja kotoutumisesta Suomeen.

Monet suomalaiset muistavat ainakin jonkun Vuoden pakolaisista. Tunnetuin on ehkä Nasima Razmyar.

Razmyar oli Vuoden pakolaisnainen vuonna 2010. Razmyarin perhe on kotoisin Afganistanista.

Nasima Razmyarista on tullut poliitikko. Hän on nykyään kansanedustaja.

## Kertaus

Uutisviikon aihe oli tällä kertaa Vuoden pakolainen. Kerrataan vielä.

Vuoden pakolainen on tänä vuonna Sa Myer Oo.

Valinnan teki järjestö, jonka nimi on Suomen Pakolaisapu. Se on palkinnut pakolaisia jo 26 vuoden ajan.

Vuoden pakolaisen tehtävä on kertoa suomalaisille pakolaisten kotoutumisesta Suomeen.

Tämä oli Uutisviikko selkosuomeksi, tavataan taas. Kuulemiin!

