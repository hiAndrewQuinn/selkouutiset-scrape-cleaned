{
    "q": [
        "# TV \\| Selkouutiset \\| torstai 21.3.2024",
        "",
        "Lakot. Huoltovarmuus. Sauli Niinistö. Museodigitointi. Sää.",
        "",
        "## Poliittiset lakot",
        "",
        "Aluksi lakkouutinen.",
        "",
        "Poliittiset lakot jatkuvat myös ensi viikolla.",
        "",
        "Työministeri **Arto Satonen** ja ammattijärjestöjen edustajat tapasivat keskiviikkona. He keskustelivat paikallisesta sopimisesta.",
        "",
        "Hallitus haluaa lisätä paikallista sopimista. Ammattijärjestöt vastustavat asiaa.",
        "",
        "Tapaamisessa ei löytynyt sopua. Siksi poliittiset lakot jatkuvat myös ensi viikolla.",
        "",
        "Tilanne on vaikea.",
        "",
        "Ministeri Satonen sanoo, että hallitus ei keskustele asiasta lakkojen aikana",
        "",
        "## Huoltovarmuus",
        "",
        "Nyt toinen lakkouutinen.",
        "",
        "Huoltovarmuuskeskus vaatii, että polttoainejakelu pitää rajata lakon ulkopuolelle.",
        "",
        "Keskus sanoo, että huoltovarmuus voi vaarantua, koska lakko vaikuttaa polttoainekuljetuksiin. Monet tärkeät kuljetukset tarvitsevat polttoainetta.",
        "",
        "Huoltovarmuuskeskus vaatii, että polttoainejakelu pitää rajata lakon ulkopuolelle.",
        "",
        "## Presidentti Niinistö",
        "",
        "Nyt uutinen presidentti Niinistöstä.",
        "",
        "Presidentti **Sauli Niinistö** kirjoittaa raportin EU:n kriisivalmiudesta.",
        "",
        "Niinistön kutsui tehtävään EU-komission puheenjohtaja **Ursula von der Leyen**.",
        "",
        "Von der Leyen sanoo, että Ukrainan sota on murskannut kuvitelman rauhasta, joka säilyy.",
        "",
        "Presidentti Sauli Niinistö kirjoittaa raportin EU:n kriisivalmiudesta.",
        "",
        "Niinistö sanoo, että EU-maiden pitää kehittää puolustusta ja ajattelutapaa. Niinistö sanoo, että nyt on aika herätä.",
        "",
        "## Museonäytteiden digitointi",
        "",
        "Lopuksi uutinen digitoinnista museossa.",
        "",
        "Luonnontieteellinen keskusmuseo digitoi näytteet.",
        "",
        "Tässä on perhosnäytteitä luonnontieteellisessä keskusmuseossa.",
        "",
        "Museossa on yli 10 miljoonaa näytettä yli 200 vuoden ajalta. Siksi digitointi kestää kymmeniä vuosia.",
        "",
        "Digitointi helpottaa tutkimusta. Tutkijat voivat tutkia helposti tuhansia digitoituja näytteitä. Näytteitä voi tutkia myös etänä.",
        "",
        "Luonnontieteellinen keskusmuseo digitoi näytteet.",
        "",
        "Myös monet muut museot ovat alkaneet digitoida näytteitä.",
        "",
        "## Sää",
        "",
        "Vielä sääennuste.",
        "",
        "Lännestä saapuu sadealue.",
        "",
        "Monin paikoin sataa vettä, räntää tai lunta.",
        "",
        "Lämpötila on -4 ja +3 asteen välillä.",
        ""
    ],
    "source": "fi",
    "target": "en",
    "format": "text"
}