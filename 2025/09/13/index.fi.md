# Radio | Uutisviikko selkosuomeksi | lauantai 13.9.2025

Syntyvyyden lasku Suomessa

Kuuntele

Voit lukea uutiset samanaikaisesti alta.

## Syntyvyyden lasku Suomessa

Uutisviikon aihe on syntyvyyden lasku Suomessa.

Suomessa syntyy nyt vähemmän lapsia kuin koskaan aikaisemmin.

Kuntien on vaikea järjestää palveluita, kun lasten määrä vähenee.

Esimerkiksi koulujen määrä vähenee ehkä paljon. Kerromme nyt lisää syntyvyyden laskusta ja sen vaikutuksista.

![Vuorokauden vanha vauva käärittynä värikkääseen peittoon äidinsä rinnalle.](https://images.cdn.yle.fi/image/upload/c_crop,h_3375,w_6000,x_0,y_576/ar_1.7777777777777777,c_fill,g_faces,h_431,w_767/dpr_1.0/q_auto:eco/f_auto/fl_lossy/v1736338817/39-1403501677e64851a0bc)

Avaa kuvien katselu

 Syntyvyyden lasku on jatkunut pitkään. Kuva: Jarkko Riikonen / Yle

## Syntyvyysluku

Syntyvyysluku on Suomessa nyt 1,25. Se tarkoittaa, että yksi nainen saa keskimäärin 1,25 lasta.

Syntyvyysluku oli pitkään melkein 1,8, mutta se on laskenut 1,25:een.

Syntyvyyden lasku on jatkunut pitkään. Viimeisen 12 kuukauden aikana syntyvyys on kuitenkin taas hieman noussut.

## Koulut

Syntyvyyden lasku näkyy kouluissa. Oppilaita on vähemmän kuin ennen.

Kuntien pitää miettiä, miten ne pystyvät järjestämään koulut ja muut palvelut, kun syntyvyys laskee.

Koulujen määrä vähenee, koska lasten määrä vähenee.

Monien lasten koulumatkat pitenevät, kun koulujen määrä vähenee. Koulukuljetuksiin kuluu enemmän rahaa.

Tutkijat sanovat, että koulujen määrä voi pienentyä jopa 50 prosenttia.

Uusimaa on ainoa maakunta, jossa koululaisten määrä ei vähene.

Uudellamaalla maahanmuuttajataustaisten lasten määrä kasvaa kouluissa, koska kantasuomalaistaustaisten lasten määrä ei kasva.

![Pienenpieniä villasukkia.](https://images.cdn.yle.fi/image/upload/c_crop,h_3311,w_5887,x_14,y_451/ar_1.7777777777777777,c_fill,g_faces,h_431,w_767/dpr_1.0/q_auto:eco/f_auto/fl_lossy/v1732710458/39-138676467470d794e049)

Avaa kuvien katselu

Monet nuoret lyykkävät lasten tekoa, koska tulevaisuus on epävarma. Kuva: Silja Viitala / Yle

## Syyt

Syntyvyyden laskuun on monta syytä.

Epävarmuus tulevaisuudesta huolettaa monia nuoria.

Talouden tilanne on ollut pitkään huono Suomessa ja maailmalla.

Maailmalla on monia kriisejä.

Työelämä on vaativaa ja työn ja perheen yhdistäminen voi tuntua vaikealta.

## Erot syntyvyydessä

Syntyvyys on matalinta suurissa kaupungeissa ja yliopistokaupungeissa.

Niiden ulkopuolella ja maaseudulla syntyvyys on hieman parempi.

Syntyvyys ei ole laskenut yhtä paljon kaikissa kieliryhmissä.

Matalinta syntyvyys on suomenkielisillä.

Ruotsinkielisillä ja vieraskielisillä eli maahanmuuttajataustaisilla syntyvyys on korkeammalla tasolla.

Kunnilla on vaikea tehtävä miettiä, miten palvelut järjestetään, kun väestö vanhenee ja perheiden tarpeet ovat erilaisia.

![Koulurakennus ja pihaa. ](https://images.cdn.yle.fi/image/upload/c_crop,h_2592,w_4606,x_0,y_0/ar_1.7777777777777777,c_fill,g_faces,h_431,w_767/dpr_1.0/q_auto:eco/f_auto/fl_lossy/v1728641714/39-13621796708fa3348ad3)

Avaa kuvien katselu

Koulujen määrä vähenee, kun kaikkiin kouluihin ei riitä tarpeeksi lapsia. Kuva: Tapio Termonen / Yle

## Kertaus

Uutisviikon aihe oli syntyvyyden lasku Suomessa.

Syntyvyys vaikuttaa kuntien palveluihin ja talouteen. Koulujen määrä vähenee, koska lasten määrä vähenee.

Eri alueiden välillä on isoja eroja. Kunnilla on vaikea tehtävä etsiä keinoja, joilla palvelut järjestetään koko väestölle.

Tämä oli uutisviikko selkosuomeksi. Tavataan taas, kuulemiin!
