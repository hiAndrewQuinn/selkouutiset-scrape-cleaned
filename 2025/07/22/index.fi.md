# TV | Selkouutiset | tiistai 22.7.2025

Gaza. Liikennevalvonta. Golf. Sää

## Israel hyökkää Gazassa

Ensin uutinen Lähi-idästä.

Israel laajentaa hyökkäystä Gazassa. Gaza on palestiinalaisten alue.

Israelin sotilaat hyökkäsivät eilen Deir al-Balahin alueelle. Siellä ei ole ollut aikaisemmin suuria hyökkäyksiä. Deir al-Balahiin on paennut paljon ihmisiä muualta Gazasta.

Israelin sotilaat hajottivat hyökkäyksessä muun muassa Maailman terveysjärjestön WHO:n rakennuksia.

Gazassa on myös vakava pula ruuasta. Israelin sotilaat ovat ampuneet palestiinalaisia, jotka ovat hakeneet ruoka-apua.

Eilen yli 20 maata antoi lausunnon, jossa ne vaativat loppua Gazan sodalle. Suomi oli mukana lausunnossa.

Israelin hyökkäys Gazaan on kestänyt 20 kuukautta. Israel on laajentanut hyökkäystä Gazassa.

## Poliisi valvoo pikkuteitä

Sitten uutinen liikennevalvonnasta.

Poliisi valvoo heinäkuussa pienten teiden liikennettä.

Poliisi on lisännyt valvontaa etenkin mökkiteillä.

Poliisi valvoo pieniä teitä, koska niillä tapahtuu heinäkuussa paljon onnettomuuksia.

Vakavia onnettomuuksia tapahtuu usein siksi, että ihmiset ajavat humalassa.

Ylikonstaapeli Janne Koskimaa sanoo, että poliisilta on pyydetty lisää valvontaa:

– Saamme paljon valvontapyyntöpalautetta siitä, että ei käydä pienillä paikkakunnilla. Nyt annettaan vastetta, koska siellä on enemmän ihmisiä ja kesätapahtumia, jotka ohjaavat liikennevirtoja sivummalle.

Poliisi on lisännyt heinäkuussa valvontaa pienillä teillä.

## Golf on suosittua

Lopuksi uutinen suositusta urheiluharrastuksesta.

Golf on nyt tosi suosittu harrastus.

Etenkin nuoret miehet ovat innostuneet golfista. Olli Laine:

– Mielenkiinto heräsi muutama vuosi sitten. Siitäpä se lähtikin. Kiikkiin on jääty.

Golfliitto on Suomen suosituin lajiliitto. Golfliittoon kuuluu jo lähes 170 000 golfin harrastajaa.

Etenkin nuoret miehet ovat nyt innostuneet golfista.

## Sää on vaihtelevaa

Vielä sääennuste.

Keskiviikkona sää vaihtelee.

Lapissa voi sataa ja ukkostaa.

Muualla on poutaa ja aurinkoista.

Lämpötila on noin 20–30 astetta.

Lapissa on viileämpää.
