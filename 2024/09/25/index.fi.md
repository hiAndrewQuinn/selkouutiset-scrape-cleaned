# TV \| Selkouutiset \| keskiviikko 25.9.2024

Eduskuntatalo. Presidentti Stubb. Ähtärin pandat. Sää.

## Eduskuntatalo

Ensin uutinen Eduskuntatalosta.

Helsingissä Eduskuntatalo töhrittiin aamulla. Eduskuntatalon pylväisiin ruiskutettiin paljon punaista maalia.

Töhrijät olivat ruotsalaisia mielenosoittajia.

He sanovat, että Suomen poliitikot eivät välitä ilmaston lämpenemisestä.

Poliisi otti kiinni noin 10 mielenosoittajaa.

Ruotsalaiset mielenosoittajat töhrivät Eduskuntatalon pylväät aamulla.

Syy on se, että he haluavat parempaa ilmastopolitiikkaa.

Monet kansanedustajat olivat tosi vihaisia töhrimisen takia.

## Presidentti Stubb

Presidentti Alexander Stubb moittii hallituksen yhtä ministeriä. Tuo ministeri on perussuomalaisten Ville Tavio.

Presidentti Stubb moittii Taviota, koska Tavio on päättänyt, että Suomi ei tue Ukrainan seksuaalivähemmistöjä.

Stubb suuttui, koska Tavio ei kertonut asiasta hänelle.

Ministeri Ville Tavio on päättänyt, että Suomi ei tue Ukrainan seksuaalivähemmistöjä.

Presidentti Alexander Stubb moittii ministeri Ville Taviota. Stubb sanoo, että hänelle täytyy kertoa tuollaisista päätöksistä.

Stubb sanoo myös, että Suomi aikoo tulevaisuudessa tukea Ukrainan seksuaalivähemmistöjä.

## Ähtärin Pandat

Sitten uutinen Ähtärin panda-karhuista.

Ähtärin kaupungissa on eläintarha, jossa on 2 panda-karhua.

Kiina antoi pandat Ähtäriin 7 vuotta sitten.

Nyt Ähtäri antaa pandat takaisin Kiinaan. Syy on se, että pandojen hoito maksaa paljon.

Panda on harvinainen ja söpö karhu, joka elää luonnossa vain Kiinassa.

Ähtäri toivoi, että paljon turisteja tulee Ähtäriin pandojen takia.

Nyt Ähtäri antaa pandat takaisin Kiinaan.

Syy on se, että panda-turisteja ei ole käynyt Ähtärissä tarpeeksi paljon.

## Sää

Vielä sääennuste.

Lämpötila on 10:n ja 16 asteen välillä. Pohjoisessa ja idässä sataa.

