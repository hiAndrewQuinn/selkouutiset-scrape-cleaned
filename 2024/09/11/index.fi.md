# TV \| Selkouutiset \| keskiviikko 11.9.2024

Trump ja Harris. Lääkkeet. Jalkapallo. Sää.

## Trump ja Harris

Ensin uutinen ulkomailta.

USA:n presidenttiehdokkaat väittelivät yöllä televisiossa. Demokraattien ehdokas Kamala Harris ja republikaanien ehdokas Donald Trump väittelivät ABC-kanavalla.

Harris ja Trump väittelivät esimerkiksi taloudesta ja maahanmuutosta. Ehdokkaat väittelivät myös USA:n ulkopolitiikasta.

USA:n presidenttiehdokkaat väittelivät yöllä televisiossa. Tämä oli 1. ja ehkä myös viimeinen kerta, kun Trump ja Harris ovat samaa aikaan televisiossa ennen vaaleja. USA:n presidentinvaalit ovat marraskuussa.

## Lääkkeet

Nyt aiheena ovat lääkkeet.

Lääkkeet maksavat pian enemmän kuin nyt. Hallitus aikoo nostaa lääkkeiden verotusta ensi vuoden alusta.

Hallituksen suunnitelma on, että lääkkeiden verotus nousee 10 prosentista 14:ään prosenttiin. Hallitus laskee, että tämä korotus tuo valtiolle yli 100 miljoonaa euroa verotuloja.

Lääkkeet maksavat pian enemmän kuin nyt. Asiantuntija arvioi, että lääkeveron kiristys vaikuttaa eniten eläkeläisiin ja ihmisiin, joilla on pienet tulot.

## Suomen maajoukkue jalkapallossa

Nyt urheilua.

Jalkapallossa Suomen maajoukkue hävisi illalla Englannille 2-0. Kansojen liigan ottelu pelattiin Lontoossa Wembleyn stadionilla. Englannin tähtipelaaja Harry Kane teki ottelussa 2 maalia.

Suomen ottelut Kansojen liigassa ovat menneet huonosti. Suomi on hävinnyt jo 2 peliä. Suomi ei ole vielä tehnyt yhtään maalia. Lauantaina Suomi hävisi Kreikalle 3-0.

Lokakuussa Suomi pelaa Helsingissä Irlantia ja Englantia vastaan.

## Sää

Vielä sääennuste.

Torstaina sää on sateinen. Koko maassa voi sataa vettä. Sateet ovat kuitenkin heikkoja. Idässä on enimmäkseen poutaa. Lämpötila on 15-20 astetta. Aurinkoisilla alueilla lämpötila voi olla yli 20 astetta.

