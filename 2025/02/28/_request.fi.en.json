{
    "q": [
        "# TV \\| Selkouutiset \\| perjantai 28.2.2025",
        "",
        "Ukraina. Suomen somalit. Lauri Vuorisen MM-Pronssi. Lauantain sää.",
        "",
        "## Ukraina ja USA",
        "",
        "Aluksi uutinen ulkomailta.",
        "",
        "Ukrainan presidentti **Volodymyr Zelenskyi** tapaa tänään USA:n presidentin **Donald Trumpin**. Tapaaminen on Washingtonissa USA:n presidentin virka-asunnossa.",
        "",
        "Presidentit allekirjoittavat sopimuksen Ukrainan mineraaleista.",
        "",
        "Tarkoitus on, että USA:laiset firmat tulevat mukaan Ukrainan kaivostoimintaan.",
        "",
        "Osa kaivoksien tuotosta sijoitetaan rahastoon. Rahasto antaa rahaa Ukrainan jälleenrakentamiseen.",
        "",
        "Sopimuksesta ei ole vielä kerrottu tarkkoja tietoja.",
        "",
        "Ukrainan presidentti Volodymyr Zelenskyi tapaa tänään USA:n presidentin Donald Trumpin. Tapaamisen on illalla Suomen aikaa.",
        "",
        "Trump sanoo, että Ukrainan turvallisuus lisääntyy, kun maahan tulee USA:laisia firmoja.",
        "",
        "## Suomen somalit",
        "",
        "Nyt uutinen Suomen somaleista.",
        "",
        "Somalitaustaiset naiset synnyttävät eniten lapsia Suomessa.",
        "",
        "Keskimäärin naiset synnyttävät Suomessa 1,25 lasta.",
        "",
        "Somalitaustaiset naiset synnyttävät melkein 3 lasta.",
        "",
        "Syntyvyys on laskenut Suomessa. Naiset saavat lapsia vähemmän kuin ennen.",
        "",
        "Vantaalainen **Saiida Mohamud** on 4 lapsen äiti. Hän on 38-vuotias.",
        "",
        "Mohamudin ammatti on tulkki.",
        "",
        "Mohamud sanoo, että hänellä on hyvä tilanne. Hän pystyy hoitamaan työt ja perheen, koska mies auttaa häntä.",
        "",
        "Somalitaustaiset naiset synnyttävät eniten lapsia Suomessa.",
        "",
        "Saiida Mohamudilla on painava viesti miehille.",
        "",
        "Hän sanoo, että lapsia ei pidä tehdä, jos ei ota vastuuta.",
        "",
        "\"Haluaisin sanoa heille, älkää tehkö lapsia, jos ette ota vastuuta. Jos ette kasvata äitien kanssa niitä lapsia, niin älkää tehkö, ei tarvitse tehdä.\"",
        "",
        "## Lauri Vuorisen MM-pronssi",
        "",
        "Lopuksi urheilu-uutinen.",
        "",
        "Hiihdon MM-kisat ovat alkaneet Norjan Trondheimissa.",
        "",
        "Kisojen avauspäivä oli hieno Suomelle.",
        "",
        "**Lauri Vuorinen** voitti pronssia vapaan hiihtotavan sprintissä.",
        "",
        "Suoritus on historiallinen. Koskaan aiemmin Suomen mieshiihtäjä ei ole voittanut MM-mitalia sprinttihiihdossa.",
        "",
        "Vuorisen mitali oli iloinen yllätys hänelle ja muille suomalaisille.",
        "",
        "Suomen Lauri Vuorinen voitti pronssia vapaan hiihtotavan sprintissä hiihdon MM-kisoissa.",
        "",
        "## Lauantain sää",
        "",
        "Vielä sääennuste.",
        "",
        "Lauantaina maan keskivaiheilla sataa vähän lunta.",
        "",
        "Muualla on poutaista. Pilvisyys on melko runsasta.",
        "",
        "Lämpötila on laajalti plussan puolella.",
        ""
    ],
    "source": "fi",
    "target": "en",
    "format": "text"
}