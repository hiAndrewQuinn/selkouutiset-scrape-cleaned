# TV \| Selkouutiset \| torstai 15.8.2024

SDP \| Ukrainan sota \| Autokauppa \| Sää

## SDP

Ensin uutinen politiikasta.

Oppositiopuolue SDP arvostelee hallituksen talouspolitiikkaa.

SDP:llä on kokous Rovaniemellä.

SDP:n mielestä hallitus ottaa ensi vuonna liian paljon velkaa.

SDP arvostelee myös, että hallitus ei saa Suomeen talouskasvua.

Oppositiopuolue SDP arvostelee hallituksen talouspolitiikkaa.

SDP sanoo, että sillä on parempi suunnitelma Suomen talouteen kuin hallituksella.

SDP on suurin oppositiopuolue. SDP oli vielä vähän aikaa sitten hallituksessa. Myös SDP:n hallitus otti paljon velkaa.

## Ukrainan sota

Sitten uutinen Ukrainan sodasta.

Ukrainan hyökkäys Venäjälle jatkuu. Ukrainalla on melkein 1 000 neliökilometriä Venäjän aluetta.

Ukraina aloitti hyökkäyksen Venäjän Kurskin alueelle viikko sitten.

Ukraina sanoo venäläisille siviileille, että siviilit saavat lähteä pois alueelta, jossa Ukrainan ja Venäjän sotilaat taistelevat.

Siviilit saavat lähteä Venäjälle tai Ukrainaan.

Ukrainan hyökkäys Venäjälle jatkuu.

Ukrainan hyökkäys oli yllätys koko maailmalle. Isoin yllätys se oli Venäjälle.

Venäjä tuo Kurskin alueelle lisää ja lisää sotilaita. Kurskin alueelta on paennut 200 000 venäläistä.

## Autokauppa

Vielä uutinen autokaupasta.

Suomalaiset ostavat nyt paljon käytettyjä autoja.

Samaan aikaan uusia autoja ostetaan vähemmän ja vähemmän.

Tänä vuonna käytettyjä autoja tuodaan ulkomailta Suomeen ehkä enemmän kuin koskaan ennen.

Suomalaiset ostavat nyt paljon käytettyjä autoja.

Autokauppiaat sanovat, että syy on Suomen huono rahatilanne.

Ihmisillä ei ole rahaa uusiin autoihin. Siksi he ostavat käytettyjä autoja, jotka ovat halvempia.

## Sää

Vielä sääennuste.

Perjantaina koko Suomessa voi sataa vähän.

Lämpötila on voi olla alle 20 astetta. Idässä on lämpimämpää.

