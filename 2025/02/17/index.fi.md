# TV \| Selkouutiset \| maanantai 17.2.2025

Kaupan logistiikan lakko. Lapin kaupat. Etelän lumi. Sää.

## Kaupan alan lakot

Aluksi uutinen työmarkkinoista.

Kaupan alan logistiikan lakko alkanut aamulla. Lakko varastoissa hidastaa tavaroiden liikkumista.

Palvelualojen ammattiliitto PAM haki palkankorotuksia, mutta neuvotteluissa työnantajien kanssa ei päästy sopimukseen. PAM haki tälle vuodelle 6:n ja ensi vuodelle 4 prosentin korotuksia.

Lakon on tarkoitus kestää 3 vuorokautta.

Neuvottelut jatkuvat huomenna tiistaina. Jos sopimukseen ei päästä, keskiviikkona alkaa lakko myymälöissä.

Lakkojen piirissä on yli 70 000 PAMin jäsentä.

Kaupan alan logistiikan lakko on alkanut aamulla, ja myymälöissä lakko voi alkaa keskiviikkona.

Kaupat eivät mene lakon ajaksi kokonaan kiinni. Ruoka tai tavarat eivät lopu. Kaupan liitto kertoo, että kaupat ovat varautuneet lakkoon hyvin.

Kaupoissa voi kuitenkin olla enemmän jonoa, koska työntekijöitä on vähemmän. Kaikki työntekijät eivät kuulu ammattiliittoon tai ole lakossa.

## Lapin kaupat

Lapissa kuljetusmatkat ovat pitkiä. Siksi Lapissa kaupat ovat varautuneet lakkoon ennakkoon. Tavaraa on tilattu etukäteen normaalia enemmän.

\- Sanoisin, että aika hyvillä mielin voi olla.

Esimerkiksi Kittilässä varautumiseen vaikuttaa talvilomakausi.

Lapissa on nyt paljon kotimaisia turisteja, koska tänään alkoi eteläisen Suomen hiihtolomaviikko. Lapissa on monta laskettelukeskusta.

## Hiihtolomaksi lunta etelässä

Sitten lumesta Etelä-Suomessa.

Etelässä hiihtoloma alkoi lumisessa säässä.

Lunta on satanut eilen paljon pääkaupunkiseudulla ja sen lähellä.

Esimerkiksi Porvoon Harabackassa lunta satoi 16 senttimetriä, Helsingin Kaisaniemessä 12 ja Helsingin Kumpulassa 10 senttimetriä.

Myös maan lounaisosassa satoi lunta muutaman senttimetrin.

## Sää

Vielä sääennuste.

Idässä sataa heikosti lunta. Sää on aurinkoista lännessä.

Lämpötila on 0 ja -9 asteen välillä.

Tuuli lisää kylmän tuntua koko maassa.

