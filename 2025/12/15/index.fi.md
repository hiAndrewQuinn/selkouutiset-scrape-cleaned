# TV | Selkouutiset | maanantai 15.12.2025

Hybridivaikuttaminen. Maahanmuuttajayrittäjät. Helsingin keskusta. Tiistain sää.

## Venäjän hybridivaikuttaminen

Aluksi uutinen Venäjän hybridivaikuttamisesta.

Venäjän hybridivaikuttaminen heikentää Ukrainan tukea. Näin sanoo asiantuntija **Teija Tiilikainen**.

Tiilikainen on johtaja EU-virastossa, joka torjuu hybridivaikuttamista.

Tiilikainen sanoo, että Venäjä yrittää ohjata huomion pois Ukrainasta.

Esimerkiksi Suomen rasismikeskustelut hyödyttävät Venäjää. Ne jakavat yhteiskuntaa ja vievät huomiota pois Ukrainan tukemisesta.

Venäjän hybridivaikuttaminen heikentää Ukrainan tukea.

Tiilikainen sanoo, että Venäjä haluaa vähentää luottamusta Ukrainan tukemiseen ja vaikeuttaa päätöksentekoa.

## Maahanmuuttajien firmat

Nyt uutinen maahanmuuttajista ja yrittäjyydestä.

Maahanmuuttajien firmat lisääntyvät Suomessa.

Moni maahanmuuttaja perustaa oman firman, koska palkkatöitä on vaikea saada.

**Rahmo Hassan** muutti lapsena Somaliasta Suomeen.

Hän on perustanut päiväkodin Helsinkiin. Maahanmuuttajien firmat lisääntyvät Suomessa.

Maahanmuuttajilla on Suomessa yli 30 000 firmaa.

Määrä on yli kaksinkertaistunut 10 vuodessa.

Noin 30 prosenttia yrittäjistä on naisia.

Hassan sanoo, että firman alku oli vaikea, koska määräyksiä on paljon.

Hassan on kuitenkin tyytyväinen, että hän ryhtyi yrittäjäksi.

*”Mä valitsisin yrittäjyyden vielä. Siinä on se vapaus ja vastuu. Molemmat tulee käsi kädessä. ”*

## Ihmisten määrä Helsingin keskustastassa

Lopuksi uutinen Helsingin keskustasta.

Tämä on Tuomaan markkinat -joulutori Helsingissä.

Helsingin keskustassa käy taas paljon ihmisiä.

Ihmisten määrä on kasvanut koronavuosien jälkeen.Syitä ovat etätöiden väheneminen ja turistien lisääntyminen.

Esimerkiksi joulutorit ovat tosi suosittuja.

Siksi myös Forumin kauppakeskus on järjestänyt tänä vuonna joulutorin.

Helsingin keskustassa käy taas paljon ihmisiä.

Johtaja **Christian Hohenthal** kertoo, että ihmisten määrä on tänä vuonna noin 20 prosenttia suurempi kuin viime vuonna.

## Tiistain sää

Vielä sääennuste.

Tiistai on etelässä pilvinen ja ajoittain sataa vähän tihkua.

Pohjoisessa on poutaista eli ei sada.

Myös aurinko pääsee paistamaan.
