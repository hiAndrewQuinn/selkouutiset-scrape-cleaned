# TV \| Selkouutiset \| tiistai 1.4.2025

Nuorten vaalit. Vankilat. Televisiot. Sää.

## Nuorten vaalit

Ensin uutinen nuorten vaaleista.

Kouluissa järjestettiin nuorten vaalit.

Nuorten vaaleissa alle 18-vuotiaat nuoret harjoittelivat äänestämistä ja demokratiaa. Nuoret äänestivät niitä ehdokkaita, jotka ovat ehdolla aluevaaleissa ja kuntavaaleissa.

Nuorten vaalien suosituin puolue oli kokoomus.

Kouluissa järjestettiin alle 18-vuotiaiden nuorten vaalit.

Kaarilan koulun 9.-luokkalainen Ilmari Kokko:

\-*Mun mielestä se on suomalaisen velvollisuus. Kyllä mä sitä odotan. Heti kun täytän sen ikävuoden, että pääsen äänestämään.*

Oikeat aluevaalit ja kuntavaalit ovat 13. huhtikuuta. Vaaleissa saa äänestää, jos täyttää 18 vuotta viimeistään vaalipäivänä.

## Vankilat täynnä

Seuraavaksi uutinen vankiloista.

Vankiloissa on enemmän väkivaltaa kuin aikaisemmin. Syynä on se, että vankiloissa on liian paljon vankeja.

Tämä kuva on Vaasan vankilasta.

Vankiloissa on enemmän väkivaltaa kuin aikaisemmin. Vaasan vankilan vanki sanoo, että tunnelma kiristyy, kun vankeja on liian paljon:

\-*Kyllähän se totta kai kiristää ilmapiiriä, kun on ahtaat tilat ja paljon jätkiä ja 1 puhelin*.

## Televisiot

Nyt aiheena on televisio.

Ylen kanavat eivät enää näy kaikissa televisioissa.

Jos televisio on tosi vanha, Ylen kanavat eivät ehkä enää näy. Syynä on tekniikan muutos. Ylen ohjelmia voi katsoa enää vain HD-televisiosta. Suuri osa televisioista on HD-televisioita. HD tarkoittaa tekniikkaa, jonka avulla television kuva on tarkka.

Ylen kanavat eivät enää näy kaikissa televisioissa. Muut kanavat näkyvät vanhoissa televisioissa vielä kesään asti. Kesäkuun lopussa mikään kanava ei enää näy liian vanhoissa televisioissa.

## Sää

Vielä sääennuste.

Sää on suuressa osassa Suomea poutainen. Lapissa sataa vähän vettä. Lämpötila voi olla jopa +17 astetta. Pohjoisessa lämpötila on +1\...+10 astetta.

