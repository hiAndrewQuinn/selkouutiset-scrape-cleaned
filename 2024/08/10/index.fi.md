# Radio \| Uutisviikko selkosuomeksi \| lauantai 10.8.2024

Koulut alkoivat.

Koulut alkoivat tällä viikolla melkein koko Suomessa. Nyt kerromme, mitä uutisia koulusta on tänä syksynä ollut.

## Heikompi osaaminen

![Lasten osaaminen koulussa on heikompaa kuin ennen. Kuva: Jyrki Lyytikkä / Yle](https://images.cdn.yle.fi/image/upload/c_crop,h_3375,w_6000,x_0,y_0/ar_1.7777777777777777,c_fill,g_faces,h_431,w_767/dpr_1.0/q_auto:eco/f_auto/fl_lossy/v1678718563/39-1084501640f336c9685e)

Kun koulut alkavat, lasten osaaminen on paljon uutisissa.

Tutkimukset kertovat, että lapset menestyvät koulussa heikommin kuin ennen.

Osaaminen on mennyt heikompaan suuntaan jo pitkään. Se on heikentynyt esimerkiksi lukutaidossa, matematiikassa ja luonnontieteissä.

Poliitikot ja monet tutkijat sanovat, että se on huolestuttava asia. Kukaan ei tiedä tarkkaan, mistä heikko suunta johtuu.

## Puhelimet

![Jotkut ajattelevat, että puhelin on syy koulujen ongelmiin. Kuva: Benjamin Suomela / Yle](https://images.cdn.yle.fi/image/upload/c_crop,h_3375,w_6000,x_0,y_34/ar_1.7777777777777777,c_fill,g_faces,h_431,w_767/dpr_1.0/q_auto:eco/f_auto/fl_lossy/v1653657152/39-88458161a0a8f758da1)

Koulut alkoivat tällä viikolla. Monet epäilevät, että älypuhelimet ovat yksi syy lasten heikompaan osaamiseen.

Lapset ehkä keskittyvät huonommin, kun heillä on puhelin.

Monet poliitikot ajattelevat, että voi olla hyvä kieltää puhelimet koulussa.

Nykyään laki sanoo, että opettaja ei saa ottaa puhelinta pois pakolla.

## Ilman puhelinta

Opetusministeri **Anders Adlercreutz** sanoo, että kouluissa alkaa pian ehkä uusi kokeilu.

Laki muutetaan ehkä niin, että lasten on pakko antaa puhelin pois. Voi olla, että puhelin on pois koko koulupäivän ajan.

Sen jälkeen katsotaan, oppivatko lapset paremmin ilman puhelinta.

Opetusministeri Adlercreutz sanoo, että monet muut maat ovat tiukempia puhelimien kanssa kuin Suomi.

Opetusministerin mielestä myös välitunnilla voi olla hyvä, että lapsilla ei ole puhelinta.

## Vähemmän lapsia

![Tällaisten pienten koulujen määrä vähenee. Kuva: Harri Oksanen / Yle](https://images.cdn.yle.fi/image/upload/c_crop,h_2268,w_4031,x_0,y_605/ar_1.7777777777777777,c_fill,g_faces,h_431,w_767/dpr_1.0/q_auto:eco/f_auto/fl_lossy/v1716363062/39-1289107664d9e508b5bc)

Koulut ovat alkaneet. Ensimmäiselle luokalle meni tänä syksynä vain 54 000 lasta. Se on vähemmän kuin koskaan ennen.

Lasten määrä vähenee koko Suomessa, etenkin maaseudulla. Siksi myös koulujen määrä vähenee.

Kun oppilaita on vähemmän, pienet koulut tekevät enemmän yhteistyötä. Yksi opettaja voi opettaa eri koulujen oppilaita internetissä.

## Kertaus

Uutisviikon aihe oli koulujen alkaminen. Kerrataan vielä tärkeimmät asiat.

Oppilaiden osaaminen on heikompaa kuin ennen.

Monet ajattelevat, että syy on puhelimet.

Koululaisten määrä Suomessa on vähentynyt paljon.

Tämä oli Uutisviikko selkosuomeksi, tavataan taas. Kuulemiin!

