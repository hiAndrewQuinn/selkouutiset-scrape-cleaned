# TV \| Selkouutiset \| tiistai 11.6.2024

Alkoholi. Äärioikeisto. EGS-näyttely. Sää.

## Alkoholi ruokakaupoissa

Ensin aiheena alkoholi.

Vahvemmat alkoholijuomat ovat tulleet ruokakauppoihin.

Ruokakaupoista voi nyt ostaa juomia, joissa on alkoholia 8 prosenttia.

Tällaisia juomia ovat esimerkiksi vahvat oluet ja siiderit sekä osa viineistä.

Aikaisemmin ruokakapoissa myytiin vain juomia, joissa alkoholia on korkeintaan 5,5 prosenttia.

Vahvemmat alkoholijuomat tulivat ruokakauppoihin eilen.

Edelleen vain Alko saa myydä juomia, joissa on alkoholia yli 8 prosenttia.

## Äärioikeisto eurovaaleissa

Sitten asiaa eurovaaleista.

Viime viikon eurovaaleissa äärioikeisto menestyi hyvin osassa Eurooppaa.

Esimerkiksi Ranskassa ja Saksassa äärioikeistolaiset puolueet saivat paljon kannatusta.

Ne menestyivät eurovaaleissa paremmin kuin puolueet, jotka johtavat näiden maiden hallituksia.

Erityisesti Ranskan poliittinen tilanne on vaikea, koska presidentti Emmanuel Macronin puolue sai paljon vähemmän ääniä kuin äärioikeisto.

Äärioikeisto menestyi hyvin suurten maiden eurovaaleissa.

Eurovaaleissa valittiin jäsenet Euroopan parlamenttiin.

Yksi äärioikeiston vaaliteema oli maahanmuutto. Äärioikeisto vastustaa maahanmuuttoa.

Politiikan asiantuntijat pohtivat nyt, miten äärioikeiston menestys vaikuttaa Euroopan politiikkaan.

## EGS-näyttely

Sitten kulttuuria.

Tänä kesänä Helsingissä voi tutustua suomalaisen EGSin taiteeseen.

Tässä EGS pelaa minigolfia Didrichsenin taidemuseossa.

Museon kesänäyttelyssä on esillä EGSin taidetta: graffiteja, maalauksia ja taidelasia.

EGS on tehnyt taidetta jo 30 vuotta, ja tänä kesänä EGSin taiteeseen voi siis tutustua Didrichsenin taidemuseossa.

Emme kuitenkaan tiedä, kuka EGS on. Taiteilijan oikea nimi on salaisuus.

EGS sanoo, että hän on kiinnostunut maailmasta ja matkustaa paljon.

Hän haluaa innostaa ihmisiä ajattelemaan itsenäisesti.

## Keskiviikon sää

Vielä sääennuste.

Sää on sateista. Lisäksi voi ukkostaa.

Länsirannikolla on aurinkoista.

Lämpötila on 11 ja 18 asteen välillä.

Illalla paistaa aurinko.

