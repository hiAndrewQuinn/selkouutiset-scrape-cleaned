# TV \| Selkouutiset \| maanantai 27.1.2025

Lakot. Itämeren kaapelit. Vieraskieliset päiväkodit. Tiistain sää.

## Teollisuusliiton lakot

Aluksi uutinen työmarkkinapolitiikasta.

Teollisuusliiton lakot ovat alkaneet.

Lakot ovat teknologiateollisuudessa ja kemianteollisuudessa.

Lakot kestävät 6 päivää eli tämän viikon. Lakossa on noin 11 000 Teollisuusliiton jäsentä.

Lakkoja on noin 50 firmassa. Esimerkiksi, Valmet, Wärtsilä ja Turun telakka ovat firmoja, joihin lakko vaikuttaa.

Teollisuusliiton lakot ovat alkaneet.

Lakkojen syy on riita työehtosopimuksesta. Vaikein asia on palkankorotukset. Työntekijät haluavat 10 prosentin palkankorotuksen 2 vuodessa.

Raahen terästehtaan pääluottamusmies **Jarkko Uusipulkamo** sanoo, että palkat ovat pienentyneet inflaation takia.

*"Suuri kuoppa on ostovoimassa tullut. Sitä tässä koetetaan täyttää ja tulevia inflaatioita taittaa myös näillä korotuksilla."*

## Itämeren kaapelit

Nyt uutinen Itämeren kaapeleista.

Itämerellä tapahtui sunnuntaina uusi kaapelivaurio.

Tällä kertaa vaurioitui kaapeli, joka kulkee Latviasta Ruotsiin.

Ruotsin viranomaiset ovat pysäyttäneet laivan, joka voi liittyä kaapelin vaurioitumiseen. Laiva on rekisteröity Maltalle. Ruotsin viranomaiset tutkivat laivaa.

Itämerellä tapahtui sunnuntaina uusi kaapelivaurio.

Reilun 2 vuoden aikana Itämerellä on tapahtunut jo 6 kaapeli- tai putkivaurioita.

## Vieraskieliset päiväkodit

Lopuksi uutinen vieraskielisistä päiväkodeista.

Tämä on Kimokujan päiväkoti Vantaalla.

Vantaa on Suomen monikulttuurisin kunta.

Melkein 18 prosenttia vantaalaisista on vieraskielisiä.

Melkein 40 prosenttia lapsista syntyy Vantaalla vieraskielisiin perheisiin. Tilanne näkyy päiväkodeissa.

Vantaa on palkannut päiväkoteihin kulttuurikoordinaattoreita. He auttavat perheitä ymmärtämään suomalaista yhteiskuntaa.

Kulttuurikoordinaattori **Nina Thurin** kertoo, että häneltä kysytään monia asioita Suomesta. Esimerkiksi, milloin lapset aloittavat koulun tai millaista opetus on.

Vantaa on palkannut päiväkoteihin kulttuurikoordinaattoreita.

Heitä työskentelee Vantaalla jo 6 henkilöä.

## Tiistain sää

Vielä sääennuste.

Tiistaina sataa lunta koko maassa. Sade alkaa yöllä lounaasta. Osa sateesta on vesisadetta.

Lämpötila on etelässä 0 ja +5 asteen välillä. Pohjoisessa on muutama aste pakkasta.

