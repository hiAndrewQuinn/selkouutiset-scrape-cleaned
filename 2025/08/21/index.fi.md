# TV | Selkouutiset | torstai 20.8.2025

Kriisipuhelin. Omakotitalojen hinnat. Halla-ahon elämäkerta. Sää.

## Kriisipuhelin

Aluksi aiheena on mielenterveys.

Mieli ry:n Kriisipuhelin on soinut tänä kesänä usein. Kriisipuhelimeen vastattiin kesä-heinäkuussa melkein 21 000 kertaa. Myös Kriisichat-palvelussa on ollut vilkasta.

Kriisipuhelimeen tulee joka päivä yli 20 soittoa ihmisiltä, joilla on itsetuhoisia ajatuksia.

Suomessa itsemurhaan kuolee noin 750 ihmistä vuodessa. Itsemurhien määrä on vähentynyt puoleen 30 vuodessa.

## Omakotitalojen hinnat

Sitten kerromme omakotitalojen hinnoista.

Omakotitalojen hinnat ovat pudonneet paljon Itä-Suomessa. Tilastokeskus kertoo, että 10 vuodessa vanhojen omakotitalojen arvo on laskenut Itä-Suomessa melkein 25 prosenttia.

Jonna Kiviaho myy omakotitaloa Kerimäellä Savonlinnassa. Puolen vuoden aikana hän on saanut siitä yhden puhelinsoiton.

Omakotitalojen hinnat ovat pudonneet ja myyntiajat pidentyneet.

Itä-Suomen tilanne on selvästi huonompi kuin muualla maassa. Se johtuu esimerkiksi siitä, että metsäteollisuuden työpaikat ovat vähentyneet ja venäläisturistit kadonneet.

## Jussi Halla-aho

Vielä poliittista lähihistoriaa.

Perussuomalaisten entinen puheenjohtaja Jussi Halla-aho paljastaa, miksi hän jätti puolueen puheenjohtajan tehtävät.

Halla-aho ilmoitti kesäkuussa 2021, että ei jatka perussuomalaisten puheenjohtajana. Syytä luopumiseen hän ei tuolloin kertonut.

Halla-aho kertoo nyt uudessa elämäkertakirjassa, että hän oli uupunut ja masentunut ja pettynyt politiikkaan.

Hän myös ajatteli, että perussuomalaisten yhteistyö kokoomuksen kanssa helpottuu, jos puoluetta johtaa joku muu.

## Perjantain sää

Vielä sääennuste.

Perjantaina sää vaihtelee.

Maan pohjoisosassa sataa. Maan etelä- ja keskiosassa voi sataa vähän.

Lämpötila on 8 ja 17 asteen välillä.
