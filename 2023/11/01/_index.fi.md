## Radio Selkouutiset keskiviikko 1.11.2023

Gaza. Neste. Etätyö. Lumimyräkkä. Huomisen sää.

### Gaza

![Ambulanssi tuo haavoittuneita hoitoon Gazasta Egyptin puolelle. Kuva: Haitham Imad / EPA](https://images.cdn.yle.fi/image/upload/c_crop,h_2821,w_5016,x_0,y_744/ar_1.7777777777777777,c_fill,g_faces,h_675,w_1200/dpr_1.0/q_auto: eco /f_auto/fl_lossy/v1698852282/39-1194530654258b7aaf7a)

Rafahin rajanylityspaikka Gazasta Egyptiin on avattu. Rajanylityspaikka avattiin nyt ensimmäistä kertaa sen jälkeen, kun terroristijärjestö Hamas hyökkäsi Israeliin lokakuun alkupuolella.

Ambulanssit toivat haavoittuneita palestiinalaisia hoitoon Egyptin puolelle. Myös ensimmäiset ulkomaiden kansalaiset ovat päässeet pois Gazasta. Egyptin viranomaiset sanovat, että ehkä noin viisisataa ulkomaalaista pääsee tänään rajan yli Egyptiin.

Gazassa on myös 12 suomalaista. Vielä ei tiedetä, koska he pääsevät pois.

### Neste

![Neste vähentää työpaikkoja, koska se haluaa säästää rahaa. Kuva: Jaakko Stenroos / AOP](https://images.cdn.yle.fi/image/upload/c_crop,h_2611,w_4643,x_0,y_483/ar_1.7777777777777777,c_fill,g_faces,h_675,w_1200/dpr_1.0/q_auto: eco /f_auto/fl_lossy/v1698838481/39-1191437653a0928a0b5b)

Polttoainevalmistaja Neste vähentää satoja työpaikkoja. Neste aikoo vähentää noin 400 työpaikkaa, joista suurin osa on Suomesta.

Vähennyksillä Neste tavoittelee noin 50 miljoonan euron vuosittaisia säästöjä.

Nesteellä on yli 6 000 työntekijää, joista melkein 4 000 työskentelee Suomessa.

### Etätyö

![Palveluasiantuntija Saara Peiponen sanoo, että etätyö helpottaa arjen sujumista ja parantaa jaksamista. Kuva: Heikki Haapalainen / Yle](https://images.cdn.yle.fi/image/upload/c_crop,h_2988,w_5312,x_16,y_569/ar_1.7777777777777777,c_fill,g_faces,h_675,w_1200/dpr_1.0/q_auto: eco /f_auto/fl_lossy/v1698754242/39-11936826540ed9ea44a0)

Suomalaiset haluavat pitää kiinni oikeudesta tehdä työtä etänä.

Työpaikoilla tehdyt kyselyt osoittavat, että moni on jopa valmis vaihtamaan työpaikkaa, jos etätyö ei ole mahdollista.

Yle pyysi ihmisiä kertomaan, miksi mahdollisuus tehdä etätöitä on heille tärkeä. Vastauksia tuli yli tuhat.

Monet sanoivat, että työrauha on kotona parempi kuin työpaikalla. Moni myös sanoi, että etätyö tuo joustoa työpäivään ja parantaa jaksamista.

### Lumituisku

![ Kuva: Merja Siirilä / Yle](https://images.cdn.yle.fi/image/upload/c_crop,h_2265,w_4028,x_0,y_378/ar_1.7777777777777777,c_fill,g_faces,h_675,w_1200/dpr_1.0/q_auto: eco /f_auto/fl_lossy/v1698853993/39-119441665423d86dff6c)

Maan keskiosissa on satanut paljon lunta. Esimerkiksi Jyväskylässä lunta on satanut eilisestä lähtien ehkä jopa 30 senttimetriä.

Lumisateen takia ajokeli on huono tai erittäin huono. Monissa kunnissa lumiaurat ovat auranneet teitä koko päivän, ja monissa kunnissa ne auraavat myös koko yön.

Kolareita ja ulosajoja on silti sattunut paljon. Esimerkiksi Nelostiellä Jyväskylässä sattui iltapäivällä neljän auton ketjukolari. Vaasassa useita paikallisliikenteen busseja suistui tieltä ojaan.

### Huomisen sää

![ Kuva: Yle](https://images.cdn.yle.fi/image/upload/c_crop,h_1080,w_1919,x_0,y_0/ar_1.7777777777777777,c_fill,g_faces,h_675,w_1200/dpr_1.0/q_auto: eco /f_auto/fl_lossy/v1698848166/39-119453865425d62868a1)

Huomenna on poutaa. Taivas on pilvinen, mutta paikoin voi paistaa aurinko.

Lämpötila on enimmäkseen 0 ja -10 asteen välillä. Aivan etelässä ollaan vähän plussalla.
