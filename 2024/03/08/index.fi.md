# TV \| Selkouutiset \| perjantai 8.3.2024

Puoluekannatus. Ruotsin Nato-jäsenyys. Ladattavat autot. Sää.

## Puoluekannatus

Aluksi uutinen politiikasta.

Yle on taas kysynyt suomalaisilta, mitä puoluetta he kannattavat.

Suosituin puolue on kokoomus.

Kokoomusta kannattaa melkein 22 prosenttia suomalaisista. Kokoomuksen kannatus on laskenut hiukan. Kokoomus on hallituspuolue.

Toiseksi suosituin puolue on SDP.

SDP:tä kannattaa melkein 20 prosenttia suomalaisista. Myös SDP:n kannatus on laskenut hiukan. SDP ei ole hallituksessa.

Kolmanneksi suosituin puolue on perussuomalaiset. Perussuomalaisia kannattaa 18 prosenttia suomalaisista.

Perussuomalaisten kannatus on laskenut 2 prosenttiyksikköä, eli aika paljon. Perussuomalaiset on hallituspuolue.

Yle on taas kysynyt suomalaisilta, mitä puoluetta he kannattavat.

Neljänneksi suosituin puolue on keskusta. Keskustan kannatus on noussut hieman. Keskusta ei ole hallituksessa.

## Ruotsin Nato-jäsenyys

Nyt uutinen Ruotsin Nato-jäsenyydestä.

Ruotsi on nyt sotilasliitto Naton jäsen.

Ruotsista tuli Naton jäsen torstaina illalla.

Ruotsin pääministeri **Ulf Kristersson** ja ulkoministeri **Tobias Billström** veivät Ruotsin Nato-sopimuksen USA:n ulkoministerille Washingtoniin.

USA:n presidentti **Joe Biden** toivotti Ruotsin tervetulleeksi Natoon.

Ruotsi on nyt sotilasliitto Naton jäsen.

Ruotsin pääsy Natoon kesti melkein 2 vuotta. Aikaa kului, koska Turkki ja Unkari viivyttivät Ruotsin hyväksymistä.

## Ladattavien autojen suosio

Lopuksi uutinen autokaupasta.

Autokaupassa on tapahtunut iso muutos.

Ladattavien autojen suosio on kasvanut bensiiniautojen ohi.

Viime vuonna ladattavia autoja myytiin ensimmäistä kertaa enemmän kuin perinteisiä autoja.

Ladattavat autot ovat täyssähköautoja tai ladattavia hybridiautoja.

Ladattavien autojen suosio on kasvanut bensiiniautojen ohi.

**Tero Sensio** vaihtoi diesel-auton sähköautoon. Sensio sanoo, että hän säästää polttoainekuluissa monta tuhatta euroa vuodessa.

*"Päädyin täyssähköautoon, koska siinä on merkittävästi edullisemmat käyttökustannukset, 6500 euroa vuodessa."*

## Sää

Vielä sääennuste. Lauantaina on pilvistä, mutta ei sada. Pohjoisessa on tuulista. Lämpötila on +1 ja -2 asteen välillä.

