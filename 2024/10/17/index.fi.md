# TV \| Selkouutiset \| torstai 17.10.2024

Lääkeainetehdas. Miesgynekologit. Poliisin sähkömoottoripyörät. Sää.

## Lääkeainetehdas

Ensin käymme lääkeainetehtaalla.

Suurin osa maailman lääkeaineista valmistetaan Aasiassa.

Tämä tehdas on kuitenkin Suomessa, Hangossa.

Tehdas valmistaa esimerkiksi lääkeaineita, joita tarvitaan eturauhassyövän ja Parkinsonin taudin hoidossa.

Suurin osa maailman lääkeaineista valmistetaan Aasiassa.

On kuitenkin tärkeää, että lääkeaineita valmistetaan myös Suomessa.

Kriisitilanteessa lääkeaineita ei ehkä saada Aasiasta Suomeen ja muualle Eurooppaan.

## Miesgynekologit

Sitten aiheena naistentautilääkärit eli gynekologit.

Miesgynekologien määrä vähenee.

Noin 30 vuotta sitten suurin osa gynekologeista oli miehiä. Nyt miesgynekologeja on enää vähän.

 Lääkäri **Juuso Isotalo** työskentelee Turun yliopistollisessa keskussairaalassa. Hän on tällä hetkellä Turussa ainoa mieslääkäri, joka on erikoistumassa naistentauteihin ja synnytyksiin.

Mieslääkärit eivät tule naistentautien pariin, koska osa potilaista ei halua miesgynekologia.

(**Mikael Huhtala**, gynekologi)

*- Potilas saattaa sanoa, että häntä jännittää, että on mieslääkäri, tai ei ole tottunut siihen, että on miesgynekologi. Tai sitten saattaa kertoa, että ei kuulu hänen kulttuuriinsa se, että mieslääkäri tutkii naista.*

Miesgynekologien määrä vähenee.

Mieslääkärit kokevat vaikeita tilanteita jo opiskeluaikana.

Professori **Päivi Polo** sanoo, että naiset eivät aina halua, että miesopiskelijat tutkivat heitä.

## Poliisin sähkömoottoripyörät

Sitten asiaa poliisin työstä.

Poliisi testaa sähkömoottoripyöriä.

Sähkömoottoripyörä on parempi vaihtoehto ympäristölle kuin moottoripyörä, joka kulkee bensalla.

Siksi poliisi testaa, kuinka hyvin sähkömoottoripyörä sopii poliisin työhön.

Rikosylikonstaapeli **Tuomo Seppä** sanoo, että sähkömoottoripyörä sopii hyvin valvontatehtäviin ihmisten joukossa.

Moottoritiellä sähkömoottoripyörän nopeus ei kuitenkaan ole aina riittävän kova.

Tämän mallin maksiminopeus on 170 kilometriä tunnissa.

## Perjantain sää

Vielä sääennuste.

Huomenna aurinko paistaa idässä sekä Länsi- ja Pohjois-Lapissa.

Muualla maassa on enimmäkseen pilvistä. Paikoin sataa vähän vettä.

Lämpötila on maan etelä- ja keskiosassa yli 10 astetta. Pohjoisessa on viileämpää.

