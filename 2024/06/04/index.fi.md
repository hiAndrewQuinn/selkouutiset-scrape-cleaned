# TV \| Selkouutiset \| tiistai 4.6.2024

Tekoäly. Vaalibudjetit. Sotilaat. Sää.

## Tekoäly

Ensin aiheena työntekijöiden palkkaaminen.

Firmat ovat alkaneet käyttää tekoälyä, kun ne etsivät työntekijöitä.

Tekoäly voi tutkia ison määrän työhakemuksia muutamassa minuutissa. Se ehdottaa hakijoita, joilla on juuri niitä ominaisuuksia, joita työnantaja etsii. Työnantaja voi sitten kutsua nämä hakijat työhaastatteluun.

Joskus työhaastattelu alkaa chatilla, jonka hoitaa tekoäly.

Firmat ovat siis alkaneet käyttää tekoälyä, kun ne etsivät työntekijöitä.

Se ei ole kuitenkaan vielä kovin tavallista.

Myös vanhat tavat löytää hyviä työntekijöitä toimivat edelleen hyvin.

## Vaalibudjetit

Sitten uutinen eurovaaleista.

Puolueiden vaalibudjetit ovat eurovaaleissa erisuuruisia.

Kokoomus ja perussuomalaiset käyttävät eurovaaleihin eniten rahaa.

Kokoomuksen vaalibudjetti on 800 000 euroa. Perussuomalaisten vaalibudjetti on 700 000 euroa.

Kolmanneksi eniten rahaa käyttää SDP. Sen vaalibudjetti on noin 600 000 euroa.

Pienemmillä puolueilla on myös pienemmät vaalibudjetit.

Puolueiden vaalibudjetit ovat erisuuruisia.

Puolueet yrittävät nyt tavoittaa äänestäjiä, koska eurovaalien vaalipäivä on jo sunnuntaina.

Suomesta pääsee Euroopan parlamenttiin 15 edustajaa.

## Sotilaiden kotiinpaluu

Sitten asiaa historiasta ja suomalaisista sotilaista.

Suomalaisten sotilaiden kotiinpaluu sodasta sujui melko hyvin.

Näin sanoo Jenni Kirves, joka on tutkinut suomalaisten sotakokemuksia.

Kun sotilaat palasivat kotiin vuonna 1945, heillä oli takana monta sotavuotta. Osalla sotilaista oli traumoja.

Sotilaiden kotiinpaluu sujui kuitenkin yleensä hyvin.

Kirves sanoo, että miehiä auttoi kova työ. Fyysinen väsymys edisti psyykkistä hyvinvointia.

Myös tanssi oli tärkeää. Se toi iloa elämään.

## Keskiviikon sää

Vielä sääennuste.

Maan keskiosassa tulee paikoin sade- ja ukkoskuuroja. Muualla on poutaa ja aurinkoista.

Lämpötila on 20-27 astetta.

Etelänpuoleinen tuuli on heikkoa tai kohtalaista.

