# TV \| Selkouutiset \| maanantai 18.3.2024

Venäjän vaalit. Hoitajien työ. Rasismi. Sää

## Venäjän vaalit

Aluksi uutinen Venäjän vaaleista.

Vladimir Putin on jälleen valittu Venäjän presidentiksi. Venäjän presidentinvaaleissa Putin sai yli 87 prosenttia äänistä.

Vaalitulos oli jo ennakkoon selvä, sillä vaalit eivät olleet vapaat tai demokraattiset.

Putinilla ei ollut todellisia vastaehdokkaita, sillä opposition toiminta on estetty Venäjällä.

## Hoitajien työ

Sitten asiaa hoitajien työstä.

Hoitajien työaikaa kuluu usein enemmän kansliatöissä kuin potilaan luona.

Tampereen yliopistollisessa sairaalassa selvitettiin hoitajien ajankäyttöä.

Selvitys osoitti, että varsinaisen hoitotyön osuus vaihteli 22 prosentista 40 prosenttiin.

Kansliatyöt taas vievät hoitajien työajasta jopa 40 prosenttia.

Hoitajien työaikaa kuluu usein enemmän kansliassa kuin potilaan luona.

Kansliatyöt tarkoittavat sitä, kun hoitaja kirjaa potilaan tietoja tietokoneelle.

Hoitajat sanovat, että tietoja pitää kirjata enemmän kuin ennen ja myös tietojärjestelmiä on tullut lisää.

## Rasismi Suomessa

Sitten aiheena on rasismi.

Suurin osa ihmisistä on nähnyt tai kokenut itse rasismia Suomessa.

Suomen Punaisen Ristin kyselyssä yli 80 prosenttia vastaajista kertoo, että on havainnut rasismia.

Eniten rasismia havaitaan verkossa, mediassa ja sosiaalisessa mediassa. Sitä havaitaan kuitenkin myös julkisilla paikoilla ja esimerkiksi työnhaussa

Suurin osa ihmisistä on havainnut rasismia Suomessa.

Tavallisimpia ovat rasistiset kommentit ja vitsit. Myös nimittely, kiusaaminen ja eriarvoinen kohtelu ovat tavallisia.

Nuoret ja nuoret aikuiset puuttuvat rasismiin useammin kuin muut.

## Tiistain sää

Vielä sääennuste.

Huomenna aurinko paistaa suuressa osassa maata. Etelässä ja pohjoisessa on pilvistä.

Maan etelä- ja keskiosassa lämpötila on kahdesta kolmeen astetta plussan puolella. Lapissa on vähän pakkasta.

