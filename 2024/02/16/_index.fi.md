# TV \| Selkouutiset \| perjantai \| 16.2.2024

Annika Saarikko. Ratojen kunto. Asuntokauppa. Sää.

Voit lukea uutisten tekstit myös tästä:

## Annika Saarikko

Uutinen kotimaan politiikasta.

Annika Saarikko jättää keskustan puheenjohtajuuden.

\- Mä oon saanut keskustalta paljon. Ja kaiken, mitä olen voinut takaisin antaa, niin oon tehnyt. Kesäkuun puoluekokouksessa kapula siirtyy seuraavalle. En tavoittele jatkokautta puheenjohtajana.

Saarikko kertoi, että ratkaisun taustalla on perhe. Hän odottaa kolmatta lasta.

Saarikko sanoi, että lapsi ei silti ratkaissut päätöstä. Päätös oli keskustalle yllätys.

Annika Saarikko jättää keskustan puheenjohtajuuden.

Hän ollut puheenjohtaja syyskuusta 2020. Saarikon mielestä hänellä oli vastuu jäädä puolueen johtoon eduskuntavaalien jälkeen.

Keskusta menestyi kevään 2023 vaaleissa huonosti.

## Rataverkon kunto

Sitten Suomen rataverkosta.

Junaradat ovat heikossa kunnossa. Puolet junien myöhästymisistä johtuu radan heikosta kunnosta.

Suomen rataverkossa on noin 100 eri kohtaa, joissa junat joutuvat ajamaan alennettua nopeutta. Valtion junafirma VR kertoo, että siksi matka-aika kasvaa.

Suomen junaradat ovat heikossa kunnossa.

Rataosuudella voi olla esimerkiksi huonokuntoisia ratapölkkyjä. Myös routa eli jäätynyt maavesi tekee vaurioita radalle.

VR perui kaikki tiistain kaukoliikenteen vuorot, koska ratavaurio oli vahingoittanut junien pyöriä.

## Asuntokauppa

Sitten asuntokaupasta.

Asuntokauppa vilkastuu tänä vuonna ja hinnat kääntyvät pieneen nousuun. Näin ennustaa Taloustutkimuslaitos PTT

Vanhojen kerrostaloasuntojen hinnat nousevat ehkä 0,5 prosenttia. Tätä auttaa varsinkin se, että asuntolainojen korot ovat tasaantuneet.

Eniten hinnat nousevat ehkä Tampereella, hieman yli kaksi prosenttia.

Korot ovat olleet jo pitkään korkealla. Asuntoja on myyty vähän, ja asuntojen hinnat ovat laskeneet paljon.

## Sää

Vielä sääennuste.

Päivällä lunta sataa idässä ja pohjoisessa. Lännessä on poutaa.

Illalla sää poutaantuu eli sateet loppuvat lähes koko maassa.

