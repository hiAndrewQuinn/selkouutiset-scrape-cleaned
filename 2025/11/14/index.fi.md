# TV | Selkouutiset | perjantai 14.11.2025

Hyvinvointialueet. Kela. Lappi. Lauantain sää.

## Hyvinvointialueet

Aluksi uutinen politiikasta.

Oppositiopuolueet haluavat kaikille puolueille yhteisen työryhmän. Työryhmän tarkoitus on ratkaista hyvinvointialueiden talousongelmia.

Oppositiopuolueet kertoivat asiasta eduskunnassa.

Oppositiopuolueita ovat eduskuntapuolueet, jotka eivät ole hallituksessa.

Monilla hyvinvointialueilla on vaikea taloustilanne. Se voi huonontaa suomalaisten terveyspalveluita.

Siksi oppositiopuolueet haluavat haluavat kaikille puolueille työryhmän, joka ratkaisee hyvinvointialueiden talousongelmia.

Ne pyytävät, että pääministeri **Petteri Orpo** perustaa tällaisen työryhmän.

Vasemmistoliiton puheenjohtaja **Minja Koskela** sanoo, että hyvinvointialueille pitää antaa lisää aikaa säästöihin.

Tällä hetkellä säästöjen aikaraja on jo ensi vuosi.

## Kela

Nyt uutinen Kelasta.

Kela siirtää suomalaisten tietoja pilvipalveluun.

Se tarkoittaa, että Kelalla ei ole jatkossa omia tietokonekeskuksia.

Kela ostaa pilvipalvelun isolta it-firmalta. It-firman tietokoneita on eri puolilla EU:ta.

Siksi suomalaisten tiedot voivat jatkossa olla Suomen ulkopuolella.

Kelalla on paljon arkaluonteisia tietoja ihmisistä. Siksi tietoturva on tärkeä.

Kelan IT-johtaja **Nina Nissilä** sanoo että tietoturva on hyvä myös jatkossa, vaikka tiedot siirtyvät ulkomaille. Esimerkiksi tietojen sijaintimaa pidetään salassa.

Kela siirtää suomalaisten tietoja pilvipalveluun.

Aluksi pilvipalveluun siirretään tiedot sotilasavustuksista, perhe-eläkkeistä ja kuntoutusrahasta.

Muutos alkaa vuonna 2027.

## Lapin lumi

Lopuksi uutinen lumesta.

Lappiin on satanut tällä viikolla lumipeite.

Nämä kuvat ovat Rovaniemeltä joulupukin Pajakylästä.

Turistit ja matkailufirmat ovat iloisia lumesta.  
Matkailufirmat toivovat, että lumi jää maahan eikä sula.

Lumi on tärkeää Lapin matkailulle.

Lappiin on satanut tällä viikolla lumipeite.

**Davide** ja **Alessia** ovat tulleet Italiasta. He sanovat, että Rovaniemellä on hyvä joulun tunnelma.

## Lauantain sää

Vielä sääennuste.

Sää kylmenee koko maassa.

Lauantaina tulee lumikuuroja tai räntäkuuroja maan keskiosassa.

Yleisesti on kuitenkin poutaa eli ei sada.

Etelässä lämpötila nousee päivällä nollan yläpuolelle, pohjoisessa on pakkasta.
