# TV | Selkouutiset | perjantai 21.8.2025

Opintolaina. Pankkihuijaukset. Karhut. Sää.

## Opintolainat

Aluksi aiheena on opiskelijoiden talous.

Opiskelijat ottavat entistä enemmän opintolainaa.

Lainaa otetaan opiskeluaikana keskimäärin jo yli 12 000 euroa. Lainan määrä on yli tuplaantunut 10 vuodessa.

Opintotukia on muutettu niin, että moni opiskelija joutuu ottamaan lainaa.

Esimerkiksi asumisen tuki on monella opiskelijalla pienentynyt, mutta opintolainaa voi saada enemmän kuin ennen.

## Pankkihuijaukset

Sitten aiheena pankkihuijaukset.

Pankkitunnuksia yritetään huijata ihmisiltä entistä enemmän.

Rikolliset onnistuvat vuosittain huijaamaan jo yli 100 miljoonaa euroa, kertoo Finanssiala.

Poliisille ilmoitetaan joka kuukausi noin 500 tapausta, joissa ihminen on huijattu antamaan pankkitunnukset rikolliselle.

Pankkitunnushuijausten määrä on kasvanut nopeasti.

S-pankki kertoo, että huijausta ei korvata, jos asiakas on ollut huolimaton tunnuslukujen kanssa ja luovuttanut ne rikolliselle.

## Karhut

Sitten kerromme karhuista.

Metsäalan työntekijöitä koulutetaan karhujen kohtaamiseen.

Koulutus on tarpeen, sillä Suomen karhukanta on kasvanut. Luonnonvarakeskus sanoo, että Suomen metsissä on nyt ehkä jo yli 2300 karhua.

Metsäalan työntekijöitä koulutetaan karhujen kohtaamiseen.

Suomen riistakeskuksen asiantuntija Kai-Erik Nyholm kertoo, että tavallisesti karhu väistää ihmistä. Siksi ihmisen kannattaa pitää ääntä, kun hän liikkuu metsässä.

Jos karhu kuitenkin tulee kohti ja vaikuttaa vihaiselta, tee näin:

\- Heittäydy maahan ja suojaa käsillä niska ja pää, Nyholm neuvoo.

## Lauantain sää

Vielä sääennuste.

Lauantaina sää on vaihtelevaa ja viileää.

Lapissa sataa. Muuallakin maassa voi sataa vähän. Päivällä on kuitenkin myös poutaista.

Lämpötila on noin 8-17 astetta.
