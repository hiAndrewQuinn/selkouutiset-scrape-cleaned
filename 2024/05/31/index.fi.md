# TV \| Selkouutiset \| perjantai 31.5.2024

Donald Trump. Sairaalabussi. Chappen näyttely. Sää.

## Donald Trump

Ensin uutinen ulkomailta.

USA:n entinen presidentti Donald Trump on syyllinen rikokseen.

Näin on päättänyt oikeuden valamiehistö USA:ssa. Valamiehistö sanoo, että Trump väärensi kirjanpitoa ennen vuoden 2016 presidentinvaaleja.

Trump väärensi tietoja pornotähti Stormy Danielsin takia. Pornotähti sai rahaa, jotta hän ei puhu suhteesta Trumpiin.

Nyt oikeuden valamiehistö päätti, että Trump teki rikoksen, kun hän väärensi ja salasi tietoja.

Trump itse sanoo, että hän ei ole tehnyt mitään väärää.

USA:ssa jännitetään nyt, miten tapaus vaikuttaa presidentinvaaleihin.

USA:n seuraava presidentti valitaan marraskuussa, ja Trump on todennäköisesti republikaanien presidenttiehdokas.

## Sairaalabussi

Sitten aiheena sairaalabussi, joka lähtee Suomesta Ukrainaan.

Suomalaiset haluavat edelleen auttaa Ukrainaa.

Hyvä esimerkki on tämä sairaalabussi. Bussin ovat rakentaneet suomalaiset avustusjärjestöt, ja rahat ovat tulleet tavallisilta suomalaisilta.

Bussissa on täydelliset sairaalavarusteet. Sairaalabussissa voidaan jopa leikata potilaita.

Lisäksi bussissa on tila, jossa kuollutta voidaan säilyttää arvokkaasti.

 Suomalaiset haluavat edelleen auttaa Ukrainaa.

Sairaalabussi on monien mielestä hyvä ja konkreettinen tapa auttaa.

## Chappen näyttely

Sitten kulttuuria.

Taidemuseo Chappe esittelee tänä kesänä taidetta uudella tavalla.

Kävijät pääsevät teosten sisään virtuaalitodellisuuden avulla.

Virtuaalitodellisuus reagoi esimerkiksi tähän maalaukseen. Katsojalle kokemus on rauhoittava, jopa maaginen.

Taidemuseo Chappe esittelee nyt taidetta virtuaalitodellisuuden avulla.

Näyttely on auki koko kesän. Taidemuseo Chappe on Tammisaaressa.

## Lauantain sää

Vielä sääennuste.

Sää on etelässä aurinkoista. Lämpötila on lähellä 30 astetta. Ukkonen on mahdollista iltapäivällä.

Pohjoisessa sataa ja ukkostaa enemmän. Lämpötila on pohjoisessa 15 ja 25 asteen välillä.

