# TV \| Selkouutiset \| torstai 30.5.2024

Liha ja lihavuus. Ennakkoäänestyksen alku. Supercellin peli. Sää.

## Liha ja lihavuus

Ensin uutinen terveydestä.

Lihan syöminen voi lihottaa.

Näin kertoo Terveyden ja hyvinvoinnin laitoksen uusi tutkimus.

Erityisesti punainen liha ja lihavalmisteet lisäävät lihavuutta.

Punaista lihaa ovat esimerkiksi naudanliha ja sianliha, lihavalmisteita ovat esimerkiksi makkarat ja leikkeleet.

Niiden syöminen voi siis lihottaa. Se taas on epäterveellistä.

Suomalaiset kuitenkin syövät lihaa enemmän kuin suositellaan.

Suositus on, että ihminen syö enintään 50 grammaa punaista lihaa ja lihavalmisteita päivää kohti.

Suomalaiset miehet syövät niitä kuitenkin noin 180 grammaa ja naiset noin 100 grammaa päivässä.

## Ennakkoäänestyksen alku

Sitten asiaa eurovaalien ennakkoäänestyksestä.

Europarlamenttivaalien eli eurovaalien ennakkoäänestys alkoi eilen.

Ennakkoäänestys alkoi yhtä vilkkaasti kuin 5 vuotta sitten, kun edelliset eurovaalit järjestettiin.

Ennakkoäänestyspaikkoja on esimerkiksi kirjastoissa ja kauppakeskuksissa. Ennakkoäänestys jatkuu tiistaihin asti.

Eurovaalien ennakkoäänestys alkoi eilen.

Lisää tietoa eurovaaleista ja äänestämisestä löytyy oikeusministeriön vaalisivuilta. Sivuilla on tietoa myös selkokielellä. Osoite on [vaalit.fi](https://vaalit.fi/etusivu).

Ehdokkaisiin voi tutustua Ylen vaalikoneessa osoitteessa [yle.fi](https://yle.fi/).

## Supercellin uusi peli

Sitten peliuutinen.

Pelifirma Supercell on julkaissut uuden pelin.

Pelin nimi on Squad Busters. Se on Supercellin ensimmäinen uusi peli 5 vuoteen.

Supercell käyttää paljon rahaa pelin mainostamiseen.

Lisäksi Supercell kutsui Helsinkiin pelivaikuttajia eri maista testaamaan uutta peliä.

Supercell julkaisi uuden pelin eilen.

Pelitiimin vetäjä Eino Joas sanoo, että nykyään pelaajat vaativat paljon. Uusissa peleissä pitää olla paljon sisältöä.

## Perjantain sää

Vielä sääennuste.

Sää on lämmintä. Lämpötila on koko maassa yli 20 astetta. Pääosin on yli 25 astetta.

Lännessä ja pohjoisessa sataa ja ukkostaa välillä. Illalla ei enää sada, ja aurinko paistaa.

