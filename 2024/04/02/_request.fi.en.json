{
    "q": [
        "# TV \\| Selkouutiset \\| tiistai 2.4.2024",
        "",
        "Kouluampuminen. Tukileikkaukset. Käsivammat. Sää.",
        "",
        "## Kouluampuminen",
        "",
        "Ensin aiheena kouluampuminen.",
        "",
        "Vantaalla on tapahtunut kouluampuminen.",
        "",
        "Poliisi kertoo, että 1 oppilas kuoli ampumisessa. 2 oppilasta loukkaantui vakavasti.",
        "",
        "Poliisi on ottanut ampujan kiinni. Kiinniotto sujui rauhallisesti.",
        "",
        "Ampuja ja ampujan uhrit ovat 12-vuotiaita.",
        "",
        "Vantaalla tapahtui tänään kouluampuminen.",
        "",
        "Ampuminen tapahtui aamulla Jokirannan koululla, joka on osa Viertolan koulua.",
        "",
        "Sosiaalityöntekijät ovat tukeneet koulun oppilaita tapauksen jälkeen.",
        "",
        "## Tukileikkaukset",
        "",
        "Sitten uutinen sosiaaliturvasta.",
        "",
        "Sosiaaliturvan leikkaukset ovat tulleet voimaan.",
        "",
        "Esimerkiksi asumistuki pienenee. Asumistuki pienenee, kun asumistuki seuraavan kerran tarkistetaan.",
        "",
        "Myös työttömyysturva heikkenee. Esimerkiksi työttömyysturvan lapsikorotus loppuu.",
        "",
        "Kela sanoo, että noin 500 000 suomalaisen tuet pienenevät.",
        "",
        "Sosiaaliturvan leikkaukset ovat tulleet voimaan.",
        "",
        "Hallitus haluaa leikkausten avulla säästää rahaa. Lisäksi hallitus haluaa kannustaa ihmisiä menemään töihin. Myös pieni palkka tuottaa enemmän kuin tuet.",
        "",
        "Sosiaaliturvaministeri Sanni Grahn-Laasonen arvioi, että yli 70 000 työtöntä siirtyy töihin uudistuksen takia.",
        "",
        "## Käsivammat",
        "",
        "Sitten aiheena käsivammat.",
        "",
        "Monet saavat käsivammoja keväällä.",
        "",
        "Syy on se, että suomalaiset tekevät polttopuita ja rakentavat terasseja kesämökeillä ja omakotitaloissa.",
        "",
        "Tässä polttopuita eli klapeja tehdään klapikoneella.",
        "",
        "Myynnissä on myös pienempiä klapikoneita, jotka sopivat kesämökille.",
        "",
        "Käsikirurgi Eero Waris kertoo, että koneet aiheuttavat onnettomuuksia, joita pitää korjata leikkauksella.",
        "",
        "Käsivammoja tulee keväällä monille.",
        "",
        "Käsikirurgi Waris sanoo, että ihmisten pitää kiinnittää huomiota koneiden turvaverkkoihin ja turvaohjeisiin.",
        "",
        "## Keskiviikon sää",
        "",
        "Vielä sääennuste.",
        "",
        "Lumisadealue liikkuu maan eteläosan yli itään.",
        "",
        "Päivällä lunta sataa vielä idässä, lännessä ja pohjoisessa on poutaa eli sateetonta.",
        "",
        "Sää kylmenee.",
        "",
        "Ajokeli muuttuu yöllä etelässä huonoksi tai erittäin huonoksi.",
        ""
    ],
    "source": "fi",
    "target": "en",
    "format": "text"
}