# TV \| Selkouutiset \| maanantai 4.3.2024

Leveät autot. Minitalot. Valtion vierastalo. Sää.

## Leveät autot

Ensin aiheena autot.

Autojen leveys on kasvanut.

Tässä pysäköidään leveää katumaasturia.

Autojen leveys on kasvanut pitkään. 10 vuodessa leveyttä on tullut lisää noin 10 senttimetriä.

Asiantuntija James Nix sanoo, että 20 vuoden kuluttua katumaasturit voivat olla yhtä leveitä kuin kuorma-autot tai bussit.

Autojen leveys siis kasvaa. Se tuo ongelmia pysäköintiin.

Suomessa pysäköintipaikat ovat yleensä 2,5 metriä leveitä, mutta se voi olla tulevaisuudessa liian vähän.

Myös kapeiden katujen varsille pysäköinti voi pian olla mahdotonta.

Pysäköintipaikkoja on kohta liian vähän.

## Minitalot

Sitten aiheena asuminen.

Pienet omakotitalot ovat nyt suosittuja.

Tämä nuoripari asuu pienessä omakotitalossa eli minitalossa Tuusulassa. Asunnossa on 2 makuuhuonetta ja oma sauna. Minitalon koko on 50 neliötä.

Rakentaminen on Suomessa kallista. Siksi minitalot ovat suosittuja. Pienimmät minitalot ovat vain 20 neliön kokoisia.

Pienet omakotitalot ovat nyt suosittuja.

Monet haluavat kodin, jossa naapurien äänet eivät häiritse ja jossa on oma piha.

**Anna Vesa** ei halua muuttaa kerrostaloon.

*- Ei kyllä yhtään kiinnosta. Kyllä tämmöinen vähän pienempi paikkakunta, omakotitalo ja oma rauha ja piha, niin se on meille ollut heti alusta asti tosi tärkeä.*

## Valtion vierastalo

Sitten tutustumme vähän suurempaan asuntoon.

Presidentti Alexander Stubb on muuttanut Valtion vierastaloon.

Stubb asuu Valtion vierastalossa, koska presidentin virka-asunnossa Mäntyniemessä alkaa remontti.

Valtion vierastalo on Helsingin Munkkiniemessä.

Munkkiniemen asukkaat ovat iloisia uudesta naapurista.

Esimerkiksi paikallinen kauppias myi erän tosi hienoa kissanruokaa. Idean hän sai siitä, että myös Stubbilla on 2 kissaa.

## Tiistain sää

Vielä sääennuste.

Huomenna on poutaista eli ei sada.

Aurinko paistaa suurimmassa osassa maata.

Länsirannikolla ja pohjoisessa voi olla myös pilvistä.

Lämpötila on maan etelä- ja keskiosassa plussan puolella.

Pohjoisessa on nolla astetta tai hieman pakkasta.

