# TV \| Selkouutiset \| perjantain 27.9.2024

Eduskuntatalo. Vetyasema. Kullankaivajat. Lauantain sää.

## Eduskuntatalo

Ensin aiheena Eduskuntatalo.

Suomessa puhutaan Eduskuntatalon töhrimisestä.

Eduskuntatalo töhrittiin keskiviikkona. Sen pylväisiin ruiskutettiin punaista nestettä.

Tapauksesta puhutaan paljon, koska Eduskuntatalo on suomalaisille tärkeä. Se on demokratian symboli.

Suomalaiset ovat nähneet mielenosoituksia Eduskuntatalon edessä.

Mutta nyt Eduskuntataloon jäi jälkiä ensimmäisen kerran sota-ajan jälkeen. Se järkytti monia.

Eduskuntatalon töhrimisestä puhutaan paljon.

Töhrijät ovat ruotsalaisia ja suomalaisia mielenosoittajia.

He protestoivat sitä vastaan, että suomalainen firma tuottaa turvetta Ruotsissa.

Turvetuotanto on haitallista ilmastolle ja siksi se pitää lopettaa, mielenosoittajat sanovat.

## Vetyasema

Sitten aiheena vetyasema.

Jyväskylään aiotaan rakentaa iso vetyasema.

Vetyasemalla tankkaavat ensin vetybussit. Muita vetyautoja ei Suomessa vielä juuri ole.

Jyväskylään tulevat Suomen ensimmäiset vetybussit. Ensi kesään mennessä kaupungilla on 5 vetybussia.

Jyväskylä haluaa vähentää liikenteen päästöjä. Vetyauto on ilmastolle parempi vaihtoehto kuin bensa-auto.

Jyväskylän vetyasema valmistuu ensi kesänä.

## Kullankaivajat

Sitten aiheena kulta.

Suomesta voi löytää kultaa.

Paras mahdollisuus löytää kultaa on Lapissa. Lappiin tulee kullankaivajia jopa ulkomailta.

Nämä miehet ovat tulleet Ruotsista. He kaivavat kultaa Inarissa, Suomen Lapissa.

Työ on raskasta, mutta se on miesten harrastus.

André Christensenin unelma on löytää niin paljon kultaa, että siitä voi tehdä korun rakkaalle.

Kun Christensen huuhtoo kultaa, hän löytää pieniä kultahippuja.

Jonain päivänä löydän varmasti enemmän, Christensen sanoo ja nauraa.

Suomesta voi siis löytää kultaa.

Ensin kullankaivajan pitää kuitenkin hoitaa lupa-asiat kuntoon.

## Lauantain sää

Vielä sääennuste.

Maan eteläosassa sataa vettä. Myös Itä-Lapissa tulee vesisateita.

Muualla on poutaista, paikoin aurinkoista. Sää kylmenee.

Lämpötila on 5 ja 13 asteen välillä koko maassa, Pohjois-Lapissa on viileämpää.

