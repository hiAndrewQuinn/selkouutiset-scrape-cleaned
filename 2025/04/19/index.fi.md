# Radio \| Uutisviikko selkosuomeksi \| lauantai 19.4.2025

Uudet valtuustot

Kunta- ja aluevaalien vaalitulos on vahvistettu. Oikeusministeriö kertoo, että äänet on tarkastuslaskettu ja tulokset on vahvistettu kunnissa ja hyvinvointialueilla.

Uutisviikossa katsomme nyt vielä kerran vaalitulosta ja kerromme, miten tuplavaalit sujuivat.

## SDP voitti molemmat vaalit

![SDP:n puheenjohtaja Antti Lindtman iloitsi vaalivoitosta. Kuva: Silja Viitala / Yle](https://images.cdn.yle.fi/image/upload/c_crop,h_3286,w_5842,x_0,y_37/ar_1.7777777777777777,c_fill,g_faces,h_431,w_767/dpr_1.0/q_auto:eco/f_auto/fl_lossy/v1744704097/39-145055667fc098d84d24)

Suomessa pidettiin viime sunnuntaina kahdet vaalit, aluevaalit ja kuntavaalit. Vaaleissa valittiin hyvinvointialueille uudet aluevaltuustot ja kuntiin kunnanvaltuustot.

Molemmissa vaaleissa eniten ääniä sai SDP eli sosialidemokraatit. Toiseksi tuli kokoomus ja kolmanneksi keskusta.

Perussuomalalset oli vaalien isoin häviäjä. Perussuomalaiset oli molemmissa vaaleissa 6. Sen ohi menivät myös vasemmistoliitto ja vihreät.

## Naiset määrä valtuustoissa kasvoi

![19-vuotias Mimmi Jakola on Suomen nuorin aluepäättäjä. Hänet valittiin Pohjois-Pohjanmaan hyvinvointialueen valtuustoon. Kuva: Rami Moilanen / Yle](https://images.cdn.yle.fi/image/upload/c_crop,h_3114,w_5536,x_0,y_213/ar_1.7777777777777777,c_fill,g_faces,h_431,w_767/dpr_1.0/q_auto:eco/f_auto/fl_lossy/v1744702560/39-145148567fe091971857)

Naiset menestyivät hyvin molemmissa vaaleissa.

Aluevaltuustoihin valittiin enemmän naisia kuin miehiä.

Myös kunnanvaltuustoihin valittiin nyt ennätysmäärä naisia, melkein 45 prosenttia.

Helsingin seudulla kunnanvaltuustoihin valittiin myös entistä enemmän ihmisiä, joilla on maahanmuuttajatausta.

Uusien valtuutettujen keski-ikä nousi vähän. Valtuutettujen keski-ikä kunnissa ja alueilla on vähän yli 51 vuotta.

Uusien kunnanvaltuustojen ja aluevaltuustojen työ alkaa kesäkuun alussa.

## Ääniä hylättiin ennätysmäärä

![Hylättyjä vaalilippuja Kontiolahdella Pohjois-Karjalassa. Kuva: Heikki Haapalainen / Yle](https://images.cdn.yle.fi/image/upload/c_crop,h_2530,w_4499,x_0,y_520/ar_1.7777777777777777,c_fill,g_faces,h_431,w_767/dpr_1.0/q_auto:eco/f_auto/fl_lossy/v1744894555/39-14529986800f9171f3fa)

Aluevaalien ja kuntavaalien äänestysaktiivisuus jäi matalaksi. Äänestämässä kävi vähän yli puolet äänioikeutetuista.

Molemmissa vaaleissa myös hylättiin ääniä ennätysmäärä. Yhteensä hylättiin yli 120 000 ääntä.

Ääniä hylättiin esimerkiksi sen takia, että äänestäjillä menivät aluevaalien ja kuntavaalien äänestysliput sekaisin.

Oikeusministeriö aikoo selvittää, miten äänestäjiä voidaan tulevaisuudessa neuvoa ja auttaa äänestyspaikalla entistä paremmin.

## Kertaus

Uutisviikossa tarkastelimme viime viikonlopun aluevaalien ja kuntavaalien tuloksia. Kerrataan muutama asia.

Molemmissa vaaleissa eniten ääniä sai SDP. Perussuomalaiset taas menetti eniten ääniä.

Naisten määrä aluevaltuustoissa ja kunnanvaltuustoissa kasvoi. Myös entistä useampi maahanmuuttaja pääsi kunnanvaltuustoon.

Äänestämässä kävi vähän yli puolet äänioikeutetuista.

Vaaleissa hylättiin ääniä ennätysmäärä.

Tässä oli uutisviikko - tavataan taas huomenna.

