# TV | Selkouutiset | perjantai 16.5.2025

Finnair. Pyöräily. Erika Vikman. Sää.

## Finnairin lennot

Ensin uutinen Finnairin lennoista.

Lentofirma Finnair peruu lentoja tänään perjantaina.

Finnair peruu noin 80 lentoa Helsinki-Vantaan lentokentältä. Tämä vaikuttaa noin 60 000 ihmisen lentoihin.

Lentojen perumisen syy on Ilmailualan Unionin lakko. Työriitaa on yritetty ratkaista tammikuusta asti. Työriidan takia Finnair on perunut lentoja myös aikaisemmin.

Työriidan takia Helsinki-Vantaan lentokentällä voi myös olla jonoja.

Lentofirma Finnair peruu noin 80 lentoa tänään perjantaina. Finnair lentää päivässä noin 300 lentoa, joten kaikkia Finnairin lentoja ei peruta.

## Pyöräily töihin

Nyt aiheena on pyöräily.

Ihmisten kannattaa mennä töihin pyörällä. Näin kertoo tutkimus. Pyöräilystä on hyötyä terveydelle. Sairastaminen vähenee, kun ihmiset polkevat töihin pyörällä.

Ihmisten kannattaa mennä töihin pyörällä. Tutkija Essi Kalliolahti sanoo, että pyöräilystä hyötyy myös ympäristö:

\-*Terveyshyötyjen lisäksi pyöräily on vähäpäästöinen kulkutapa. Siitä hyötyy myös ympäristö. Sehän on win win win.*

## Erika Vikman Euroviisujen finaaliin

Seuraava uutinen on euroviisuista.

Suomen edustaja Erika Vikman laulaa Euroviisujen finaalissa. Erika Vikman pääsi jatkoon semifinaalista, joka oli eilen torstaina.

Euroviisujen finaalissa esiintyy myös suomalainen yhtye KAJ. KAJ edustaa Euroviisuissa Ruotsia.

Suomen edustaja Erika Vikman laulaa Euroviisujen finaalissa. Erika Vikman esiintyy finaalissa numerolla 13.

Euroviisujen finaali on huomenna lauantaina Sveitsin Baselissa. Euroviisuja voi katsoa ja kuunnella Ylen kanavilla televisiossa, radiossa ja verkossa.

## Sää

Vielä sääennuste.

Maan etelä- ja itäosissa voi sataa vähän vettä. Muualla Suomessa on poutaa ja paikoin paistaa aurinko. Lämpötila on +11 ja +16 asteen välillä. Pohjois-Lapissa on kylmempää.
