# Selkouutiset | maanantai 2.2.2026

Toimeentulotuki. Suomen kultavaranto. Kuulennot. Sää.

## Toimeentulotuen ehdot

Aluksi tukipolitiikkaa.

Toimeentulotuen ehdot ovat kiristyneet. Nyt tuen saajan pitää osoittaa entistä tarkemmin, että hän tarvitsee tukea.

Ensin pitää hakea jotakin muuta tukea. Niitä ovat esimerkiksi opintotuki ja työttömyystuki.

Jos määräyksiä ei noudata, toimeentulotukea voidaan leikata.

Toimeentulotukea maksetaan, jos omat tulot eivät riitä elämän perustarpeisiin ja säästöt on käytetty pois.

Viime vuonna toimeentulotukea maksettiin yli miljardi euroa. Ihmiset ovat hakeneet toimeentulotukea enemmän kuin ennen, koska muita tukia on leikattu.

Toimeentulotuen ehdot ovat kiristyneet.

Tavoite on, että toimeentulotukea maksetaan vain vähän aikaa tai ei ollenkaan.

## Suomen kultavarannot

Sitten kullasta.

Suomen kullan arvo on historiallisen korkealla.

Suomen Pankilla on 44 tonnia kultaa. Sen markkina-arvo on tällä hetkellä yli 6 miljardia euroa.

Suomen kulta on puolen kilon harkoissa eri keskuspankkien holveissa.

Osa Suomen kultavarannosta on USA:ssa. Euroopassa kuitenkin keskustellaan, onko USA enää turvallinen paikka säilyttää kultaa.

Syy on politiikan ja talouden epävarmuus. Siksi kullan hinta on noussut joulukuusta 24-kertaiseksi

Suomen kullan arvo on historiallisen korkealla.

Suomi ei harkitse kullan vetämistä pois USA:sta. Suomen kultaa säilytetään kotimaan lisäksi myös Englannissa, Sveitsissä ja Ruotsissa.

## Kuulennot

Sitten kuulennosta.

Kisa Kuuhun lentämisestä kiihtyy.

USA lähettää pian luotaimen ja miehistön kiertämään Kuun. Kiina kokeilee jättirakettia.

Lähivuosien aikana avaruuden suurvallat valmistelevat Kuuhun lentoa, jossa on miehistö. Näin tapahtuu ensimmäistä kertaa moneen vuosikymmeneen

Vielä ei tiedetä, kumpi ehtii Kuuhun ensin, USA vai Kiina.

Kisa Kuuhun lentämisestä kiihtyy. Viimeksi Kuuhun on lennetty yli 50 vuotta sitten.

## Sää

Vielä sääennuste.

Poutasää jatkuu koko maassa.

Huomenna pilvisyys vaihtelee.

Yö on kylmä. Päivälläkin pakkasta on 10...20 astetta.
