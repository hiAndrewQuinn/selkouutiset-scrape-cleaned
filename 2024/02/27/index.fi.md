# Selkouutiset TV \| Selkouutiset \| tiistai 27.2.2024

Ruotsin Nato-jäsenyys. Ukrainan tukeminen. Jääkiipeily. Sää.

## Ruotsin Nato-jäsenyys

Ensin uutinen puolustusliitto Natosta.

Ruotsista tulee Naton jäsen lähipäivinä.

Unkarin parlamentti hyväksyi Ruotsin Nato-jäsenyyden eilen. Kaikki muut Nato-maat ovat hyväksyneet Ruotsin Nato-jäsenyyden jo aikaisemmin.

Ruotsi tulee nyt mukaan Naton puolustussuunnitelmiin. Se parantaa myös Suomen turvallisuutta.

Suomi voi esimerkiksi saada apua muilta Nato-mailta Ruotsin kautta, jos Venäjä hyökkää Suomeen. Siksi Suomelle on tosi tärkeää, että Ruotsi on mukana Natossa.

Ruotsista tulee puolustusliitto Naton jäsen lähipäivinä.

Suomi ja Ruotsi päättivät hakea Nato-jäsenyyttä noin 2 vuotta sitten, sen jälkeen kun Venäjä hyökkäsi Ukrainaan. Suomi hyväksyttiin Natoon jo viime vuonna.

## Ukrainan tukeminen

Sitten aiheena Ukrainan tukeminen.

Ukrainalle luvataan lisää tukea.

Asiasta päätettiin kokouksessa Ranskassa. Kokouksessa oli mukana Euroopan maita, USA ja Kanada.

Kokouksen järjesti Ranskan presidentti Emmanuel Macron. Macron sanoi, että Ukraina tarvitsee lisää tukea, jotta se voi puolustautua Venäjää vastaan.

Myös Suomen presidentti Sauli Niinistö osallistui kokoukseen. Niinistön mielestä kokous oli onnistunut.

Nyt lisätään erityisesti aseapua Ukrainalle, Niinistö sanoi. Hän lupasi, että myös Suomen aseapu Ukrainalle jatkuu.

Ukrainalle luvataan lisää tukea.

Sota Ukrainassa on jatkunut 2 vuotta. Venäjä hyökkäsi Ukrainaan helmikuussa 2022.

## Jääkiipeily

Lopuksi tutustumme jääkiipeilyyn.

Jääkiipeilyn suosio kasvaa.

Suomessa on hyvät mahdollisuudet harrastaa jääkiipeilyä.

Tässä kiipeillään Iitin Jääkirkkovuorella.

Näin hyviä jääkiipeilypaikkoja on Keski-Euroopassa enää vähän, koska talvet ovat lämmenneet.

 Jääkiipeilyn suosio kasvaa.

Harrastajia on jo joitakin satoja.

Mikä jääkiipeilyssä sitten on hauskaa?

(Mikko Pelkonen)

*- Joku on joskus sanonut, että jääkiipeily on siitä hauska harrastus, että se on märkää, kylmää ja pelottavaa.*

## Keskiviikon sää

Vielä sääennuste.

Keskiviikkona sää on pilvistä. Lapissa sataa vähän lunta.

Lämpötila on +1 ja -5 asteen välillä, kylmintä on Lapissa.

