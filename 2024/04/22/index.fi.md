# TV \| Selkouutiset \| maanantai 22.4.2024

Virkamiehien työpaikat. Ukraina-tuki. Kaj Chydenius. Sää.

## Virkamiehien työpaikat

Aluksi uutinen politiikasta.

Säästöjen takia monilta virkamiehiltä loppuu ehkä työ. Näin sanovat asiantuntijat.

Jo viime vuonna hallitus sopi, että ministeriöiden ja virastojen pitää säästää 250 miljoonaa euroa.

Viime viikon kehysriihessä hallitus nosti säästötavoitetta 150 miljoonaa euroa. Se oli yllätys virastoille.

Ministeriöiden ja virastojen pitää säästää 400 miljoonaa euroa. Säästöjen takia monilta virkamiehiltä loppuu ehkä työ.

Viimeksi valtio vähensi paljon työntekijöitä noin 10 vuotta sitten. Silloin työ loppui noin 2000 ihmiseltä.

Ammattiliitto Pron julkisen sektorin johtaja **Niko Simola** arvioi, että määrä on nyt isompi.

*"Edellisen kerran kun valtionhallinnossa on isommin irtisanottu, niin on ollut vuosien 2014-2016 välillä. Silloin irtisanottiin noin 2000 henkilöä. Kyllä meidän ensimmäiset arviot on, että tämä määrä valitettavasti tullee ylittymään. "*

## USA:n sotilasapu Ukrainalle

Nyt uutinen ulkomailta.

USA antaa Ukrainalle lisää sotilasapua.

USA:n edustajainhuone hyväksyi viikonloppuna uuden apupaketin. Ukraina saa yli 60 miljardia euroa.

Ukraina on odottanut päätöstä monta kuukautta.

Syy on se, että USA:n edustajainhuoneen puhemies, rebublikaani-puolueen jäsen **Mike Johnson** viivytti apupaketin hyväksymistä.

Nyt Johnson sanoi, että apupaketti on tärkeä antaa Ukrainalle.

USA antaa Ukrainalle 60 miljardia euroa lisää sotilasapua.

Ukrainan presidentti **Volodymyr Zelenskyi** kiitti USA:ta.

## Säveltäjä Kaj Chydenius

Lopuksi kulttuuriuutinen.

Säveltäjä **Kaj Chydenius** on kuollut. Hän oli 84-vuotias.

Chydenius sävelsi paljon poliittisia lauluja. Hän tykkäsi saksalaisesta poliittisesta kabareesta. Chydenius sävelsi myös rakkauslauluja.

Chydenius työskenteli paljon KOM-teatterissa.

Säveltäjä Kaj Chydenius on kuollut.

Yksi Chydeniuksen tunnetuimpia kappaleita on Kalliolle kukkulalle.

## Sää

Vielä sääennuste.

Ensi yönä sataa lunta ja jäätävää vesisadetta lähes koko maassa.

Tiistaina on pilvistä, sateista ja tuulista. Idässä sataa enimmäkseen vettä, muualla lunta.

