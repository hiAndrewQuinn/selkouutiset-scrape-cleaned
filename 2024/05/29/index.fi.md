# TV \| Selkouutiset \| keskiviikko 29.5.2024

EU-vaalien ennakkoäänestys. Valkeakosken surma. Kuivuus. Sää.

## Ennakkoäänestys

Aluksi uutinen EU-vaaleista.

EU-vaalien ennakkoäänestys on alkanut tänään. Ennakkoon voi äänestää ensi viikon tiistaihin saakka.

EU-vaaleissa valitaan Suomen edustajat europarlamenttiin. Suomesta valitaan 15 edustajaa.

Eurovaaleissa koko Suomi on yhtä vaalipiiriä. Voit siis äänestää ketä ehdokasta tahansa.

EU-vaalien ennakkoäänestys on alkanut. Varsinainen vaalipäivä on sunnuntai 9. kesäkuuta.

Ehdokkaiiin voi tutustua Ylen vaalikoneessa osoitteessa [yle.fi/vaalikone](https://vaalit.yle.fi/vaalikone/eurovaalit2024)

## Valkeakosken surma

Sitten uusimmat tiedot Valkeakosken henkirikoksesta.

Pirkanmaan käräjäoikeus on vanginnut miehen, jota epäillään Valkeakosken henkirikoksesta.

15-vuotias tyttö löytyi Valkeakoskella metsästä kuolleena lauantaiaamuna.

Poliisi epäilee 18-vuotiasta suomalaismiestä taposta ja raiskauksesta. Miehellä on rikostaustaa.

Valkeakosken henkirikoksesta epäilty mies on vangittu.

Nuoren tytön surma on järkyttänyt ihmisiä syvästi.

Poliisi kuitenkin sanoo, että tapaus on tosi harvinainen. Vakava väkivalta näin nuoria tyttöjä kohtaan ei ole Suomessa tavallista.

## Kuivat pellot

Sitten aiheena on maanviljely.

Maanviljelijät kaipaavat kovasti sadetta pelloille.

Toukokuussa on satanut tosi vähän. Esimerkiksi Kaakkois-Suomessa on toukokuussa satanut vettä monin paikoin vain millimetrin verran.

Pellot ovat nyt niin kuivia, että osa sadosta on jo menetetty.

Maanviljelijät kaipaavat kovasti sadetta.

Lappeenrantalainen maanviljelijä Konsta Autio sanoo, että kuivuuden takia osa kylvöistä on jo viikkoja myöhässä.

Esimerkiksi öljykasvien kylvöissä tarvitaan vesisadetta.

## Torstain sää

Vielä sääennuste.

Etelässä ukkostaa välillä. Ukkoset ovat paikallisia.

Lämpötila on yli 25 astetta.

Aurinko paistaa pohjoisessa.

Pohjoisessa lämpötila on yli 20 astetta.

