# TV \| Selkouutiset \| torstai 31.10.2024

Turvallisuus. Museot. Autonrenkaat. Sää.

## Turvallisuus

Ensin asiaa turvallisuudesta

Presidentti Sauli Niinistön mukaan Euroopan turvallisuutta pitää parantaa

Presidentti teki EU:lle raportin varautumisesta erilaisiin kriiseihin.

Raportissa sanotaan, että EU ei nyt pysty reagoimaan sotilaallisiin tai muihin kriiseihin tarpeeksi hyvin.

Presidentti Sauli Niinistön mukaan Euroopan turvallisuutta pitää parantaa

Presidentti Niinistön raportin mukaan Euroopan pitää valmistautua vaarallisempaan maailmaan.

Raportissa ehdotetaan, että EU perustaisi kriisikeskuksen, joka parantaisi yhteistyötä kriisitilanteessa.

Lisäksi EU:n pitäisi käyttää varautumiseen nykyistä enemmän rahaa.

## Museot

Sitten museoista

Museovirasto aikoo sulkea monta museota.

Museovirasto aikoo sulkea neljä museota eri puolilla Suomea.

Museot sijaitsevat Helsingissä, Kirkkonummella, Maskussa ja Kotkassa.

Museovirasto aikoo sulkea monta museota.

Neljä museota aiotaan sulkea, koska Museovirasto haluaa säästää rahaa.

Suljettavien listalla olevat neljä museota tuottivat viime vuonna tappiota satojatuhansia euroja.

Lisäksi valtio aikoo ensi vuonna antaa museovirastolle rahaa vähemmän kuin aikaisemmin.

**Autonrenkaat**

Vielä asiaa renkaista.

Monessa autossa on huonot renkaat.

Viime vuonna katsastuksessa hylättiin 37 000 autoa huonojen renkaiden vuoksi.

Määrä on 4 000 enemmän kuin 5 vuotta sitten.

Autoja määrättiin myös ajokieltoon aiempaa useammin huonojen renkaiden vuoksi.

Monessa autossa on huonot renkaat

Yleensä renkaat ovat huonossa kunnossa kulumisen tai vaurioiden vuoksi.

Moni ajaa vanhoilla renkailla liian pitkään, koska heillä on vähän rahaa ja uudet renkaat ovat kalliita.

## Sää

Vielä sääennuste. Aamulla maan etelä- ja keskiosissa on satanut lunta. Päivä on monin paikoin poutainen. Heikkoa lumi- tai vesisadetta voi kuitenkin tulla maan etelä- ja länsiosissa. Lämpötila on pääasiassa -5 ja +5 asteen välillä, Pohjois-Lapissa on kylmempää.

