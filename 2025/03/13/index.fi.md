# TV \| Selkouutiset \| torstai 13.3.2025

Piensijoittajat. Paperiteollisuus. Palovaroittimet. Perjantain sää.

## Piensijoittajat

Aluksi talousuutinen.

Suomalaiset piensijoittajat ovat reagoineet USA:n kurssilaskuun.

Kurssit ovat laskeneet viime päivinä USA:ssa. Syy on epävarmuus, jota aiheuttaa presidentti Trumpin toiminta.

Suomalaiset piensijoittajat ovat myyneet pois sijoituksia USA:laisiin firmoihin. Osakevälittäjäfirma Nordnet kertoo, että suomalaisten omistus on vähentynyt isoissa teknologiafirmoissa.

Osa piensijoittajista on suuttunut Trumpin toimintaan.

Esimerkiksi Ukrainan presidentin nöyryyttäminen televisiolähetyksessä suututti monia ihmisiä.

Piensijoittaja **Ville Tonteri** myi USA-osakkeet pois.

*"En halua rahoittaa tuollaista toimintaa, mitä Trump on tehnyt. Ja mitä se politiikka on."*

Suomalaiset piensijoittajat ovat myyneet pois sijoituksia USA:laisiin firmoihin.

## Paperiteollisuus

Nyt uutinen paperiteollisuudesta.

Paperiteollisuuden tilanne huononee vähitellen.

Paperin kysyntä vähenee. Muutosta parempaan ei näy. Näin sanovat tutkijat.

UPM on Suomessa merkittävin paperifirma, joka on vielä jäljellä.

UPM tuottaa aikakauslehti-, paino- ja kirjoituspaperia.

Tällä viikolla UPM kertoi, että se aloittaa muutosneuvottelut paperitehtailla Lappeenrannassa ja Kouvolassa.

Työ voi loppua noin 70 ihmiseltä.

Kouvolalainen **Vesa Jääskeläinen** on surullinen työntekijöiden puolesta.

*"Ihmisiä jää työttömäksi. Ihmisillä on asuntovelkaa, lainoja. "*

Paperiteollisuuden tilanne huononee vähitellen.

Tutkijat arvioivat, että paperifirmojen toimintaa vähennetään jatkossa lisää.

## Palovaroittimet

Lopuksi uutinen palovaroittimista.

Tässä asenneteaan palovaroittimia turkulaiseen kerrostaloon.

Palovaroittimet siirtyvät ensi vuonna taloyhtiöiden vastuulle.

Se tarkoittaa, että taloyhtiö asentaa varoittimet ja huolehtii niiden kunnosta.

Siksi monissa taloyhtiöissä asennetaan nyt palovaroittimia.

Palovaroittimet siirtyvät ensi vuonna taloyhtiöiden vastuulle.

Jatkossa asukkaan ei tarvitse itse vaihtaa esimerkiksi varoittimen patteria.

Asukkaan pitää kuitenkin testata varoitin välillä ja ilmoittaa, jos varoitin ei toimi.

## Perjantain sää

Vielä sääennuste.

Sää kylmenee perjantaina.

Enimmäkseen on pilvistä, mutta välillä paistaa aurinko.

Melkein koko maassa on pakkasta. Etelässä on vähän plusasteita.

Tuuli on kylmää.

