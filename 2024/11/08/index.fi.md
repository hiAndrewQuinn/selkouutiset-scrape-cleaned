# TV \| Selkouutiset \| perjantai 8.11.2024

Puolueiden kannatus. Rikkaat ihmiset. Tulipalo Tampereella. Sää.

## Puolueiden kannatus

Ensin uutinen politiikasta.

Yle kysyi suomalaisilta, mitä puoluetta he kannattavat politiikassa.

Kysely kertoo, että opposition puolue SDP saa eniten kannatusta. SDP:n kannatus on kasvanut paljon.

Hallitus-puolue kokoomus ja hallitus-puolue perussuomalaiset taas saavat vähemmän kannatusta kuin ennen.

SDP on nyt paljon suositumpi kuin hallituksen puolueet. SDP on oppositiossa.

Miksi hallitus-puolueiden kannatus vähenee? Ehkä siksi, että Suomen talous on tosi huono.

Hallitus-puolueet ovat myös riidelleet viime aikoina toistensa kanssa.

## Rikkaat ihmiset

Sitten uutinen rikkaista ihmisistä.

Monet nuoret suomalaiset tienasivat viime vuonna paljon rahaa. Yle kertoi eilen suomalaisten tuloista.

Eniten rahaa Suomessa tienasi ruokalähetti-firma Woltin perustaja **Mikko Kuusi**. Hän on 40 vuotta vanha.

Monet nuoret rikkaat suomalaiset sanovat, että he tykkäävät Suomesta. He ajattelevat, että Suomen korkeat verot ovat hyvä asia.

Viime vuonna eniten rahaa tienasi Wolt-firman Mikko Kuusi. Hän sanoo, että korkeat verot ovat hyvä asia.

Monet vanhat rikkaat ihmiset taas arvostelevat Suomea paljon. He sanovat, että verojen takia Suomi ei ole hyvä paikka rikkaille ihmisille.

## Tulipalo Tampereella

Sitten aiheena tulipalo.

Tampereella on iso tulipalo. Tulipalo on jätelaitoksella Ruskon kaupunginosassa.

Jätelaitoksella on palanut iso jäte-kasa jo neljä päivää.

Tulipalosta tulee tosi paljon savua isolle alueelle.

Tampereen iso tulipalo on jatkunut jo neljä päivää.

Poliisi sanoo, että tulipalon lähellä ei ole hyvä liikkua.

## Sää

Vielä sääennuste.

Lauantaina etelässä ehkä sataa vähän. Suomen keskiosassa paistaa aurinko.

Pohjoisessa on pilviä. Lämpötila on 0:n ja 7 asteen välillä.

