# TV | Selkouutiset | torstai 8.1.2026

Puoluekannatus. Telia Finlandin ja Postin muutosneuvottelut. Kauppojen 2D-koodit. Sää.

## Ylen puoluekannnatusmittaus

Aluksi uutinen kotimaan politiikasta.

Ylen puoluemittaus kertoo, että SDP on edelleen sijalla yksi. SDP:n kannatus oli 23,9 prosenttia mutta laski vähän.

Kokoomus on sijalla 2. Kokoomuksen kannatus nousi 19,6 prosenttiin.

Perussuomalaisten kannatus on 15,1 prosenttia. Kannatus on yli 15 prosenttia ensimmäistä kertaa maaliskuun jälkeen.

Keskustan kannatus on 13,5 prosenttia.

Puolueiden järjestys on ollut sama kesän jälkeen.

## Telian ja Postin muutosneuvottelut

Sitten talousuutinen.

Teleoperaattori Telia Finland aloittaa muutosneuvottelut.

Neuvotteluissa on noin 2000 tehtävää. Työpaikkoja voidaan vähentää 200. Muutokset eivät koske asiakaspalvelua tai Telia Kauppoja.

Telialla on Suomessa noin 3000 työnkijää.

Posti aikoo vähentää enintään 170 vakituista työpaikkaa. Helsingin postikeskus lisää konelajittelua, ja enintään 80 työpaikkaa vähenee.

Posti sulkee myymälöitä. Rovaniemellä Joulupukin pääposti ja Helsingin pääposti pysyvät auki.

Telia Finland ja Posti etsivät muutosneuvotteluissa säästöjä.

## Kauppojen 2D-koodit

Sitten uutinen kaupasta.

Kaupoissa kokeillaan uusia 2D-koodeja. Ne sisältävät enemmän tietoa kuin viivakoodit.

Elintarvikeyhtiö Fazer on ensimmäisten joukossa. Fazer on laittanut koodit noin 100 000 makeispussin testierään.

Uusien koodien avulla tuotteiden matkaa ja tietoja voidaan seurata tarkemmin kuin ennen.

**Katja Santala** Fazerista kertoo, että esimerkiksi tuotteiden turvallisuus paranee.

\- Ja kuluttajalle suuri hyöty on siinä, että esimerkiksi vanhentuneen tuotteen ulosmyynti kassalta voidaan estää tämän koodin avulla.

Kaupoissa kokeillaan uusia 2D-koodeja. QR-koodin näköiset koodit sisältävät tiedot esimerkiksi parasta ennen -päivämäärästä ja valmistuserästä.

## Sääennuste

Vielä sääennuste.

Kylmä sää jatkuu koko maassa.

Etenkin pohjoisessa pakkanen on kireää ja etelässäkin on kylmää.

Sää on laajalti selkeää ja poutaista.
