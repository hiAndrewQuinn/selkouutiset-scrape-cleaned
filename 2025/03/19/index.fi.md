# TV \| Selkouutiset \| keskiviikko 19.3.2025

Zelenskyi Suomessa. Demokratia ja alue-ja kuntavaalit. Sää.

## Ukrainan presidentti Suomessa

Aluksi kansainvälistä politiikkaa.

Ukrainan presidentti Volodymyr Zelenskyi on vieraillut Suomessa. Hän on tavannut esimerkiksi presidentti Alexander Stubbin ja poliitikkoja.

Suomen presidentti kutsui Zelenskyin vierailulle.

Presidentti Zelenskyi ja puoliso Olena Zelenska saapuivat Suomeen eilen.

Keskustelujen pääaiheet olivat vahva asetuki Ukrainalle ja askeleet kohti rauhaa. Venäjä hyökkäsi Ukrainaan 3 vuotta sitten.

Presidentti Stubb sanoi, että Venäjän pitää vastata USA:n aselepoehdotukseen kyllä tai ei. Jos vastaus on ei, Venäjän painostusta pitää lisätä.

Stubb toivoi, että Ukraina on pian EU:ssa ja Natossa.

Presidentti Zelenskyi toivoi, että täydellinen aselepo toteutuu ilman ehtoja.

Zelenskyi sanoi, että lisäksi tarvitaan turvatakuut Ukrainan suojelemiseen uudelta hyökkäykseltä.

Iltapäivällä Stubb ja Zelenskyi tapasivat esimerkiksi opiskelijoita Helsingin yliopistossa.

## Kunta- ja aluevaalit lähestyvät

Sitten kotimaan politiikkaa.

Suomessa on ensi kuussa kahdet vaalit. Ihmiset äänestävät kuntavaaleissa ja aluevaaleissa samana päivänä.

Vaalipäivä on sunnuntai 13. huhtikuuta.

Mitä on demokratia?

Demokratiassa säännöt sovitaan yhdessä.

Suomi on demokraattinen maa.

Suomessa yhteisillä säännöillä pyritään hyvään elämään.

Demokratiassa kukaan ei päätä yksin.

Säännöistä päätetään yhdessä.

Mitä sinä tarvitset hyvään elämään?

Kuntavaaleissa ja aluevaaleissa saavat äänestää myös monet ulkomaalaiset, jotka ovat asuneet Suomessa tarpeeksi kauan.

## Sää

Vielä sääennuste.

Torstaina pohjoisessa ja etelässä aurinko paistaa.

Keski-Suomessa sataa vettä tai lunta. Lumisade voi olla sankkaa.

Pohjoisessa on pakkasta.

Etelässä lämpötila voi olla jopa +8 astetta.

