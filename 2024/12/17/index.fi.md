# TV \| Selkouutiset \| tiistai 17.12.2024

Sairaaloiden yöpäivystykset. Lucia ja rasismi. Huuliharpun soittajat. Keskiviikon sää.

## Sairaaloiden yöpäivystykset

Ensin uutinen sairaaloista.

Sairaaloiden yöpäivystykset vähenevät.

Eduskunta hyväksyi tänään lain, joka sulkee yöpäivystyksen monissa sairaaloissa.

Yöpäivystys loppuu esimerkiksi Salosta, Iisalmesta, Varkaudesta, Jämsästä ja Raahesta.

Hallituksen lakiehdotus sai paljon kritiikkiä eri puolilta Suomea.

Sairaaloiden yöpäivystykset vähenevät.

Eduskunta hyväksyi hallituksen lakiehdotuksen vain pienellä äänten enemmistöllä.

Jopa osa hallituspuolueiden kansanedustajista äänesti lakia vastaan.

## Lucia ja rasismi

Sitten aiheena Lucia ja rasismi.

Tämän vuoden Luciaan kohdistuu rasismia.

Esimerkiksi sosiaalisessa mediassa on paljon rasistisia kommentteja Luciasta.

Tämän vuoden Lucia on **Daniela Owusu**. Owusu on Suomen ensimmäinen ruskea Lucia. Owusun isä on kotoisin Ghanasta.

Owusu kruunattiin Luciaksi viime perjantaina. Nyt hän esiintyy eri paikoissa, esimerkiksi hoivakodeissa.

Rasististen viestien takia Lucian esiintymisiä suojataan nyt tarkemmin kuin ennen.

Tämän vuoden Luciaan kohdistuu rasismia.

Yhdenvertaisuusvaltuutettu **Kristina Stenman** sanoo, että monilla on vielä tosi yksipuolinen käsitys suomalaisuudesta.

Nyt sosiaalisessa mediassa on alkanut myös vastareaktio. Monet jakavat viestiä, jossa kehotetaan osallistumaan Lucia-keräykseen.

Lucia-keräyksellä kerätään rahaa köyhille lapsiperheille.

## Huuliharpun soittajat

Sitten aiheena musiikki.

Musiikki yhdistää ihmisiä.

Nämä miehet soittavat huuliharppua.

He harjoittelevat ja esiintyvät yhdessä.

Miehet ovat kuin yhtä perhettä.

Yhtyeen jäsenten keski-ikä on 82 vuotta.

Ikä ei ole este huuliharpun soitolle. Se onnistuu aina.

(**Pekka Heino**, Päijät-Hämeen huuliharpistit)

*- Kehdosta hautahan saakka. Kyllä meille sopii.*

## Keskiviikon sää

Vielä sääennuste.

Sää on poutaista ja melko pilvistä. Idässä ja pohjoisessa pilvisyys voi rakoilla.

Pakkasta on lähes koko maassa. Pohjoisessa pakkasta on paikoin jopa 30 astetta.

