# Radio \| Uutisviikko selkosuomeksi \| sunnuntai 21.1.2024

Isot lakot helmikuussa. Lakot ovat poliittisia. Vaikea riita. Kertaus.

Tässä Uutisviikko selkosuomeksi ja Tuukka Lukinmaa.

Suomessa on isoja lakkoja helmikuun alussa. Ammattiliitot järjestävät lakot, koska ne vastustavat hallituksen politiikkaa.

Nyt kerromme enemmän ammattiliittojen ja hallituksen riidasta.

## Isot lakot helmikuussa

![Kuva on Turun satamasta. Siellä oli lyhyt lakko joulukuussa. Kuva: Samuli Holopainen / Yle](https://images.cdn.yle.fi/image/upload/c_crop,h_3510,w_6240,x_0,y_448/ar_1.7777777777777777,c_fill,g_faces,h_675,w_1200/dpr_1.0/q_auto:eco/f_auto/fl_lossy/v1702537699/39-1215303657aa4a0c8030)

Työntekijöiden järjestöt eli ammattiliitot järjestävät helmikuun alussa isoja lakkoja. Lakot kestävät kaksi päivää.

Lakossa on silloin ainakin 70 000 työntekijää yli 700 työpaikassa.

Lakkoja on esimerkiksi tehtaissa, kaupoissa ja monissa muissa paikoissa.

Myös lentoliikenne pysähtyy, ja bussit eivät kulje normaalisti.

## Lakot ovat poliittisia

![Esimerkiksi ammattilitto Tehy vastustaa hallituksen politiikkaa. Kuva: Silja Viitala / Yle](https://images.cdn.yle.fi/image/upload/c_crop,h_2811,w_4999,x_0,y_296/ar_1.7777777777777777,c_fill,g_faces,h_675,w_1200/dpr_1.0/q_auto:eco/f_auto/fl_lossy/v1695377004/39-1175736650d65a34214f)

Ammattiliittojen helmikuun alun lakot ovat poliittisia.

Se tarkoittaa, että ammattiliitot menevät lakkoon, koska ne vastustavat hallituksen politiikkaa.

Ammattiliittojen mielestä hallitus haluaa heikentää työntekijän asemaa.

Hallituksella on monia suunnitelmia, jotka koskevat työelämää.

Hallitus esimerkiksi suunnittelee, että työntekijän irtisanominen on tulevaisuudessa helpompaa.

Hallitus haluaa myös vaikuttaa siihen, millaisia palkankorotuksia Suomessa tehdään.

Lisäksi hallitus aikoo esimerkiksi heikentää työttömyysturvaa.

Hallitus sanoo, että se yrittää uudistaa Suomen työelämää, koska siinä on isoja ongelmia. Esimerkiksi liian moni ihminen on Suomessa työtön.

Suurin osa Suomen firmoista sanoo, että hallituksen suunnitelmat ovat hyviä.

## Vaikea riita

![Kokoomus-puolueen Arto Satonen on hallituksen työministeri. Kuva: Silja Viitala / Yle](https://images.cdn.yle.fi/image/upload/c_crop,h_2811,w_4999,x_0,y_272/ar_1.7777777777777777,c_fill,g_faces,h_675,w_1200/dpr_1.0/q_auto:eco/f_auto/fl_lossy/v1692865400/39-116165964e712115a558)

Ammattiliitot vastustavat hallituksen suunnitelmia ja järjestävät siksi isoja lakkoja helmikuun alussa.

Hallituksen ja ammattiliittojen riita on iso.

Hallitus sanoo, että haluaa ihmiset töihin. Hallitus sanoo myös, että ammattiliitot eivät voi päättää, millaista politiikkaa hallitukset Suomessa tekevät.

Ammattiliitot taas sanovat, että ne voivat järjestää tulevaisuudessa vielä isompia lakkoja.

## Kertaus

Tällä kertaa Uutisviikon aihe ovat olleet poliittiset lakot. Kerrataan vielä tärkeimmät asiat.

Ammattiliitot järjestävät helmikuun alussa isoja lakkoja.

Lakkojen syy on se, että ammattiliitot vastustavat hallituksen politiikkaa.

Tämä oli Uutisviikko selkosuomeksi. Tavataan taas, kuulemiin!

