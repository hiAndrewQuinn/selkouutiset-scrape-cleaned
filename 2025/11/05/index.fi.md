# TV | Selkouutiset | keskiviikko 5.11.2025

Datakeskukset. Opintolaina. Kananmunat. Sää.

## Datakeskukset

Aluksi aiheena ovat datakeskukset.

Datakeskukset voivat nostaa sähkön hintaa Suomessa. Näin kertoo uusi selvitys, jossa tutkitaan datakeskusten vaikutuksia.

Selvitys kertoo, että sähkön hinta voi nousta ehkä noin 10 prosenttia, jos Suomeen rakennetaan paljon lisää datakeskuksia.

Suomessa on parhaillaan käynnissä monta kymmentä datakeskushanketta.

Datakeskukset kuluttavat paljon sähköä. Sen takia ne voivat nostaa sähkön hintaa.

Selvitys sanoo, että Suomen kannattaa tukea keskuksia, jotka tuovat mukanaan uutta sähköntuotantoa. Ne voivat myös joustaa sähkönkulutuksessa, kun sähköstä on pulaa. Joustoa tarvitaan esimerkiksi kylmällä säällä, kun tuulivoimaa saadaan vain vähän.

## Opintolainat

Sitten kerromme opintolainoista.

Opiskelijat ottavat yhä enemmän opintolainaa.

Vuonna 2011 opiskelijat ottivat lainaa keskimäärin noin 5000 euroa. Viime lukuvuonna lainaa otettiin jo vajaat 13 000 euroa, Kela kertoo.

Opiskelijat ottavat yhä enemmän opintolainoja.

Viime vuonna kahdella kolmesta opiskelijasta oli opintolainaa, kun he valmistuivat korkeakoulusta.

## Kananmunat

Sitten asiaa kananmunista.

Suomalaiset syövät kananmunia enemmän kuin ennen.

Suomalaiset syövät keskimäärin 4 kananmunaa viikossa. Se tarkoittaa, että yksi ihminen syö noin 12 kiloa kananmunia vuodessa.

Kananmunia myös tuotetaan tänä vuonna ennätysmäärä, yhteensä noin 80 miljoonaa kiloa.

Suomalaiset syövät kananmunia enemmän kuin ennen.

Ennen pelättiin, että kananmunat nostavat kolesterolia. Nykyään kananmunilla korvataan lihansyöntiä, sillä niissä on paljon proteiinia.

## Torstain sää

Vielä sääennuste.

Huomenna koko maassa on poutaa eli ei sada.

Aurinko paistaa maan keskiosassa ja maan länsiosassa.

Lämpötila on etelässä +10 astetta ja pohjoisessa +2 astetta.
