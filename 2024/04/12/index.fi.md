# TV \| Selkouutiset \| perjantai 12.4.2024

Hallituksen talousneuvottelut. Pohjanmaan tulvat. MM-jääkiekko. Sää.

## Hallituksen talousneuvottelut

Ensin uutinen valtion rahoista.

Hallitus aloittaa maanantaina neuvottelut valtion rahatilanteesta.

Hallitus on jo kertonut, että valtion menoja pitää vähentää vielä 2 miljardilla eurolla ja veroja pitää nostaa miljardilla eurolla.

Hallitus on päättänyt suurista säästöistä jo aikaisemmin, mutta ne eivät riitä parantamaan valtion rahatilannetta.

Rahaministeri Riikka Purra sanoo, että nyt pitää säästää myös eläkkeistä.

Pääministeri Petteri Orpo kuitenkin lupaa, että eläkkeiden indeksikorotuksia ei pienennetä. Indeksikorotukset nostavat eläkkeitä, kun hinnat ja palkat nousevat.

Hallitus aloittaa maanantaina neuvottelut valtion rahatilanteesta.

Suomen valtiolla on paljon enemmän menoja kuin tuloja. Tänä vuonna Suomi ottaa uutta velkaa 11 miljardia euroa.

## Pohjanmaan tulvat

Sitten aiheena Pohjanmaan tulvat.

Pohjanmaan kevättulvat pahenevat.

Jokien jää on nyt paksumpaa kuin tavallisesti. Siksi jääpatoja voi syntyä, kun jäät lähtevät liikkeelle.

Alueella on suojattu taloja, joita tulvavesi uhkaa.

Pohjanmaan jokien kevättulvat pahenevat.

Pohjanmaalla, Länsi-Suomessa, kevättulvat ovat tavallisia.

Alueen monet joet jäätyvät talvella. Keväällä ne alkavat sulaa, ja silloin jäät lähtevät liikkeelle.

Jos jäät kasautuvat ja muodostavat jääpatoja, vesi voi nousta pelloille ja teille.

## Jääkiekon MM-kilpailut

Urheilua.

Suomi pääsee mitalipeleihin jääkiekon naisten MM- eli maailmanmestaruuskilpailuissa.

Asia varmistui eilen torstaina, kun Suomi voitti Sveitsin.

Pelin 1. maalin teki Sveitsi.

Suomi tasoitti pelin tällä Petra Niemisen maalilla.

Kun vielä Susanna Tapani ja Nelli Laitinen tekivät maalin, Suomi voitti Sveitsin 3 - 1.

Näin Suomi pääsee mitalipeleihin jääkiekon naisten MM-kilpailuissa.

Lauantaina Suomi pelaa USA:ta vastaan. Jos Suomi voittaa, Suomi on mukana loppuottelussa.

## Lauantain sää

Vielä sääennuste.

Lauantai on poutainen ja aurinkoinen, etelässä on pilvistä ja tihkusateista.

Lämpötila on 7 - 15 astetta.

