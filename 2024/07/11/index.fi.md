# TV \| Selkouutiset \| torstai 11.7.2024

Kaupunkien turvallisuus. Polka-mansikka. Vanhat autot. Sää.

## Kaupunkien turvallisuus

Aluksi uutinen kaupunkien turvallisuudesta.

Vantaa, Oulu ja Turku ovat tällä hetkellä Suomen turvattomimmat kaupungit.

Asia selviää poliisin uusista tilastoista. Tilastoissa tarkastellaan turvallisuustilannetta julkisilla paikoilla Suomen 10 suurimmassa kaupungissa.

Esimerkiksi Oulun turvallisuustilanne on huonontunut. Poliisi sanoo, että se johtuu puukotuksista, joita kaupungissa tapahtui kesäkuussa.

Monen suuren kaupungin turvallisuustilanne on kuitenkin parantunut. Esimerkiksi Helsingissä, Espoossa ja Porissa on nyt turvallisempaa kuin vuosi sitten.

Turvallisinta on nyt Kuopiossa ja Lahdessa.

## Polka-mansikka

Sitten asiaa mansikasta.

Kasvitaudit uhkaavat Polka-lajin mansikkaa.

Polka oli ennen kestävä marja. Viljelyolosuhteet ovat kuitenkin muuttuneet, ja nyt Polka kärsii helposti tuholaisista ja kasvitaudeista. Taudit tulevat Suomeen taimien mukana Keski-Euroopasta.

Polka-lajin mansikka on ollut pitkään suomalaisten suosikki. Se on makea ja hyvä säilöntämarja.

Kasvitaudit uhkaavat kuitenkin Polka-mansikkaa.

Sen takia Polkan viljely ehkä vähenee lähivuosina ja tilalle voi tulla joku uusi mansikkalaji.

## Vanhat autot

Sitten kerromme tosi vanhoista autoista.

Suomen maanteillä voi tulla vastaan noin satavuotiata henkilöautoja

Liikennekäytössä on yhä yli 400 henkilöautoa, jotka ovat noin sata vuotta vanhoja, kertoo Liikenne- ja viestintävirasto Traficom.

Simolainen Teijo Luoma osti viime syksynä tämän A-Fordin vuodelta 1928.

Auto oli huonossa kunnossa, mutta Luoma on korjannut sitä ajokuntoon. Syksyllä hän lopulta pääsee sillä liikenteeseen.

## Perjantain sää

Vielä sääennuste.

Perjantaina sää Suomessa vaihtelee.

Lapissa ja idässä sataa. Sade voi olla voimakasta. Kaakossa voi ukkostaa.

Lämpötila on noin 20 astetta. Etelässä on hellettä, Lapissa viileämpää.

