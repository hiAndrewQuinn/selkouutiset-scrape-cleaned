# TV \| Selkouutiset \| torstai 20.2.2025

Trump Ukrainasta. Villieläinten hoito. Reidar Särestöniemi. Sää.

## Trump Ukrainasta

Ensin uutinen Ukrainasta.

USA:n presidentti Donald Trump arvostelee Ukrainaa. Trump väittää, että Ukraina aloitti sodan. Oikeasti Venäjä hyökkäsi Ukrainaan 3 vuotta sitten. Trump sanoo myös, että Ukrainan presidentti Volodymyr Zelenskyi on diktaattori.

Eurooppalaisten johtajien mielestä Trumpin puheet ovat vaarallisia valheita. Suomen presidentti Alexander Stubb sanoo, että Ukrainalle pitää antaa paljon tukea.

USA:n presidentti Donald Trump arvostelee Ukrainaa. USA on neuvottelut Ukrainan tilanteesta Venäjän kanssa. Ukrainaa ei otettu mukaan neuvotteluihin.

## Villieläinten hoito

Nyt aiheena on eläinten hoito.

Villieläinten hoidossa on puutteita. Laki sanoo, että villieläinten hoitaja ei tarvitse lupaa.

Tässä kuvassa on joutsen. Joutsen loukkaantui luonnossa. Siksi joutsen tuotiin hoitoon Korkeasaaren eläintarhaan. Korkeasaaressa villieläimiä hoitavat ammattilaiset.

Villieläimiä hoitavat myös vapaaehtoiset ihmiset eri puolilla Suomea. Kaikilla vapaaehtoisilla ihmisillä ei ole eläinten hoitoon koulutusta.

Villieläinten hoidossa on Suomessa puutteita. Joskus eläimiä esimerkiksi palautetaan takaisin luontoon liian huonossa kunnossa.

## Reidar Särestöniemi

Seuraavan uutisen aihe on kuvataide.

Didrichsenin taidemuseossa Helsingissä on esillä Reidar Särestöniemen tauluja. Särestöniemi oli lappilainen kuvataiteilija. Hän syntyi 100 vuotta sitten.

Reidar Särestöniemen tauluissa on paljon värejä. Särestöniemen aiheena on usein Lapin luonto.

Didrichsenin taidemuseossa on esillä Reidar Särestöniemen tauluja. Särestöniemen tauluja esitellään tänä vuonna myös esimerkiksi Särestöniemi-museossa Kittilässä ja Rovaniemen taidemuseossa.

## Sää

Vielä sääennuste.

Sää on huomenna perjantaina poutainen. Pohjois-Lapissa sataa vähän lunta.

Lämpötila vaihtelee päivällä +2 ja -3 asteen välillä.

