# TV \| Selkouutiset \| tiistai 29.4.2025

Palkkaohjelma. Salametsästys. Kultaranta. Keskiviikon sää.

## Kunta- ja hyvinvointialan palkkaohjelma

Aluksi uutinen työmarkkinapolitiikasta.

Kunta- ja hyvinvointialan palkkaohjelma loppuu kesken kauden.

Syy on työnantajien päätös. Työnantajat ovat irtisanoneet 5 vuoden palkkaohjelman.

Palkkaohjelma sovittiin vuonna 2022 eli sitä oli jäljellä vielä 2 vuotta.

Kunta- ja hyvinvointialan palkkaohjelma oli sopimus, joka toi ylimääräisiä palkankorotuksia esimerkiksi kirjastonhoitajille, opettajille ja lääkäreille.

Sopimus koski satoja tuhansia ihmisiä.

Nyt korotuksia ei tule, koska työnantajat ovat irtisanoneet palkkaohjelman.

Syy on vaikea taloustilanne. Kunta- ja hyvinvointialalla on käynnissä neuvottelut uusista työehtosopimuksista.

## Salametsästystuomiot

Nyt rikosuutinen.

Oikeus on antanut tuomion isossa salametsästysjutussa.

Tuomion sai 26 miestä. Syytettyjä oli 31, mutta 5 miehen syytteet hylättiin.

Tuomiot ovat metsästyskieltoa, ehdollista vankeutta ja sakkoja.

Salametsästysrikokset tehtiin vuosien 2019-2023 aikana.

Salametsästäjät tappoivat ainakin 3 sutta, ilveksiä, ahman sekä rauhoitettuja lintuja, esimerkiksi laulujoutsenia.

Pohjois-Savon käräjäoikeus on antanut tuomion isossa salametsästysjutussa.

Salametsästys tapahtui pääosin Lapinlahdella, Pohjois-Savossa.

## Kultaranta

Lopuksi uutinen Kultarannasta eli presidentin kesäasunnosta.

Tämä on presidentin kesäasunto Naantalissa. Paikan nimi on Kultaranta.

Kultarannassa on tehty peruskorjaus eli iso remontti. Remontti maksoi 52 miljoonaa euroa.

Piha ja puisto on kunnostettu. Esimerkiksi kuusiaita on uusittu.

Myös päärakennus on kunnostettu.

Kultarannan peruskorjaus on valmistunut.

Kultarannan päärakennus on graniittikiveä. Rakennuksen on suunnitellut arkkitehti **Lars Sonck**.

Kultarannasta tuli presidentin virka-asunto vuonna 1922.

## Keskiviikon sää

Vielä sääennuste.

Keskiviikkona sää on koleaa, eli melko kylmää.

Pohjoisessa on poutaa, eli ei sada. Aurinko paistaa myös idässä.

Etelässä sataa vettä ja on melko pilvistä.

