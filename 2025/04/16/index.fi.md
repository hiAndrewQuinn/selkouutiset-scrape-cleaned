# TV \| Selkouutiset \| keskiviikko 16.4.2025

Suomen talous. Taidekoulut. Neil Hardwick. Sää.

## OP:n talousennuste

Ensin aiheena on Suomen talous.

OP-pankin arvio Suomen talouden kasvusta on synkempi kuin aikaisemmin.

Pankki arvioi nyt, että Suomen talous kasvaa tänä vuonna 1 prosentin. Vielä tammikuussa OP-pankki arvioi, että Suomen talous kasvaa 1,7 prosenttia.

OP-pankin arvio Suomen talouden kasvusta on synkempi kuin aikaisemmin. Syynä on pankin mielestä se, että kansainvälisen kaupan uudet tullimaksut ovat Suomen taloudelle huono asia.

## Taidekoulut

Nyt aiheena ovat taidekoulut.

Suomessa on vaikeampaa opiskella kuvataidetta kuin aikaisemmin. Opiskelupaikkoja on vähemmän kuin ennen.

Helsingin Kaapelitehtaalla on yksityinen taidekoulu. Koulun nimi on Vapaa taidekoulu. Vapaa taidekoulu perustettiin 1930-luvulla.

Vapaan taidekoulun rehtori Elina Merenmies:

\-*Me opetetaan maalaustaiteen käytäntöjä hyvin perusteellisesti. Se on sellainen asia, jota ei enää paljon tehdä.*

Suomessa on vaikeampi opiskella kuvataidetta kuin aikaisemmin. 2010-luvun alussa 7 ammatikorkeakoulussa opetettiin kuvataidetta. Nyt kuvataitelijaksi voi opiskella enää 5 ammattikorkeakoulussa.

## Neil Hardwick

Seuraavan uutisen aihe on muistelmakirja.

Neil Hardwick on kirjoittanut kirjan. Kirjassa Hardwick muistelee elämää Suomessa ja Englannissa. Harwick on käsikirjoittaja ja ohjaaja. Hän syntyi Englannissa, mutta on asunut kauan Suomessa.

Neil Hardwick on tehnyt esimerkiksi tv-sarjoja Tankki täyteen ja Pakanamaan kartta.

Neil Hardwick on kirjoittanut kirjan. Hän sanoo, että hyvässä huumorissa on usein suru mukana:

\-*Tuomisen Jussin kanssa kirjoitettiin Tankki täyteen, joka on nimenomaan mollissa. Joka jaksossa epäonnistutaan jossain. Koko moody on hyvin mollissa. Sen takia Suomessa reagoitiin, että joo, tää on hyvin suomalaista. Niinhän se onkin.*

## Sää

Vielä sääennuste.

Sää on poutainen. Maan keskiosissa paistaa aurinko. Etelässä taivaalla on pilviä. Lämpötila on +10 ja +18 asteen välillä. Pohjois-Lapissa on viileämpää.

