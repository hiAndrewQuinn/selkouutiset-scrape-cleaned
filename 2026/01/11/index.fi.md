# Uutisviikko selkosuomeksi | sunnuntai 11.1.2026

Uutisviikon uudistuminen. Grönlanti. Vanhuksen hoivakotikuolema. Espoon siltaonnettomuustuomio. Pakkanen.

Kuuntele

Voit lukea uutiset samanaikaisesti alta.

## Uutisviikon uudistuminen

Tämä on uutisviikko selkosuomeksi.

Yle on uudistanut hieman viikonlopun selkouutisohjelmia.

Lauantain ohjelmassa on edelleen yksi viikon uutinen, josta kerromme laajasti.

Tässä sunnuntain ohjelmassa on nyt monta uutista viikolta ja niistä kerromme lyhyesti.

![Grönlannin pääkaupunki Nuuk ilmakuvassa.](https://images.cdn.yle.fi/image/upload/c_crop,h_3456,w_6144,x_0,y_341/ar_1.7777777777777777,c_fill,g_faces,h_431,w_767/dpr_1.0/q_auto:eco/f_auto/fl_lossy/v1768058395/39-157957569626071c1842)

Avaa kuvien katselu

Trump sanoo, että jos USA ei saa Grönlantia, sen valtaa Venäjä tai Kiina.  Kuva: Odd Andersen / AFP 

## Grönlanti

Ensimmäinen aihe on Grönlanti.

USA on alkanut taas puhua siitä, että se haluaa liittää Grönlannin USA:han.

USA:n Presidentti **Donald Trump** puhui Grönlannista ensimmäisen kerran noin vuosi sitten.

Nyt Trump on alkanut taas puhua Grönlannista uhkaavasti. Hän sanoo, että USA tarvitsee Grönlannin turvallisuuden takia.

Trump sanoo, että jos USA ei saa Grönlantia, sen valtaa Venäjä tai Kiina. Siksi USA haluaa Grönlannin.

Trumpin puheet huolestuttavat Tanskaa ja Euroopan johtajia. Asiantuntijat ja eri maiden johtajat sanovat, että sotilasliitto Naton toiminta joutuu kriisiin, jos USA valtaa Grönlannin.

![Esperin hoivakoti Otso julkisivu.](https://images.cdn.yle.fi/image/upload/c_crop,h_2792,w_4965,x_0,y_166/ar_1.7777777777777777,c_fill,g_faces,h_431,w_767/dpr_1.0/q_auto:eco/f_auto/fl_lossy/v1768049050/39-15795456962429458094)

Avaa kuvien katselu

Poliisi tutkii vanhuksen kuolemaa, joka tapahtui hoivakodissa Turussa.  Kuva: Yle / Ari Welling

## Kuolema hoivakodissa

Seuraavaksi uutinen kuolemasta hoivakodissa.

Poliisi tutkii vanhuksen kuolemaa, joka tapahtui hoivakodissa Turussa.

Vanhus kuoli yksityisessä hoivakodissa Turussa joulukuun alussa.

Tapaus on poikkeuksellinen, koska vanhus sidottiin tuoliin ja hän kuristui ehkä tuolin vöihin.

Poliisi epäilee, että vanhuksen hoidossa on ehkä tehty rikos.

Poliisi tutkii, onko hoivakodin henkilökunta toiminut väärin tai onko asiassa tapahtunut jokin muu rikos.

Myös hoivakoti selvittää, mitä vanhukselle tapahtui.

![Hälytysajoneuvoja, työmaa ja siltarakennelmia.](https://images.cdn.yle.fi/image/upload/c_crop,h_2268,w_4031,x_0,y_0/ar_1.7777777777777777,c_fill,g_faces,h_431,w_767/dpr_1.0/q_auto:eco/f_auto/fl_lossy/v1683801301/39-1111938645ca1c251c97)

Avaa kuvien katselu

Tilapäinen kävelysilta romahti Espoossa vuoden 2023 toukokuussa. Kuva: Kristiina Lehto / Yle

## Espoon siltaonnettomuustuomio

Nyt uutinen Espoon siltaonnettomuustuomiosta.

Länsi-Uudenmaan käräjäoikeus antoi tällä viikolla tuomion siltaonnettomuudesta, joka tapahtui Espoossa noin 3 vuotta sitten.

Tilapäinen metallisilta romahti silloin Espoon Tapiolassa ja monta ihmistä loukkaantui.

Oikeus tuomitsi rakennustelineyhtiön projektipäällikön ehdolliseen vankeuteen. Rangaistuksen pituus on 5 kuukautta. Syy on vaaran aiheuttaminen ja 19 törkeää vammantuottamusta.

Oikeus sanoo, että projektipäällikkö ei varmistanut sillan kestävyyttä. Kuusi (6) koululaista sai pysyvän vamman.

![Talvinen maisema, jossa ihmiset nauttivat pulkkailusta lumisella rinteellä. ](https://images.cdn.yle.fi/image/upload/c_crop,h_3510,w_6240,x_0,y_0/ar_1.7777777777777777,c_fill,g_faces,h_431,w_767/dpr_1.0/q_auto:eco/f_auto/fl_lossy/v1768049491/39-157955469624ae0748e3)

Avaa kuvien katselu

Pohjoisessa on ollut tosi kylmää. Kova pakkanen on haitannut lentoja ja laskettelukeskuksia. Kuva: Eeva Kuivas / Yle

## Pakkanen

Lopuksi aiheena on pakkanen. Suomessa on ollut tällä viikolla tosi kylmä. Lapissa on ollut paikoin 30 astetta ja jopa 40 astetta pakkasta.

Lentoyhtiö Finnair on perunut pakkasen takia lentoja Kittilään ja Rovaniemelle. Pohjoisessa on ollut niin kylmä, että lentokoneille ei ole riittävää jäänestoa.

Pakkanen on haitannut myös laskettelukeskusten toimintaa.

Tämä oli uutisviikko selkosuomeksi, tavataan taas, kuulemiin!
