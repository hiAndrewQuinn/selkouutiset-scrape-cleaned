# TV \| Selkouutiset \| maanantai 2.9.2024

Työttömyysraha. Saksan vaalit. Elokuvateatterit. Sää.

## Työttömyysraha

Ensin uutinen työttömyysrahasta.

Työttömyysraha pienenee tämän päivän jälkeen. Tulevaisuudessa ihminen saa vähemmän rahaa, jos hän on työtön pitkään.

Muutos koskee ansiosidonnaista työttömyysrahaa.

Työttömyysraha on nyt pienempi kuin ennen. Jos ihminen on pitkään työtön, hän saa vähemmän rahaa.

Hallitus sanoo, että enemmän ihmisiä menee töihin, kun työttömyysraha on pienempi. Työttömät sanovat, että heille tulee elämässä ongelmia.

## Saksan vaalit

Sitten uutinen Saksasta.

Saksassa äärioikeiston puolue AfD on saanut ison vaalivoiton. Vaalit olivat kahdessa Saksan osavaltiossa Saksan idässä.

Äärioikeiston vaalivoitto on iso asia Saksalle ja koko Euroopalle.

Edellisen kerran äärioikeisto voitti Saksassa vaalit 1930-luvulla. Silloin kansallissosialistit eli natsipuolue nousi valtaan.

Saksassa äärioikeiston puolue AfD on saanut ison vaalivoiton.

Saksan äärioikeisto vastustaa sitä, että Ukrainalle annetaan apua. Se haluaa myös hyvät välit Venäjän kanssa.

## Elokuvateatterit

Sitten uutinen elokuvista.

Elokuvateattereiden määrä Suomessa voi pian vähentyä. Syy on se, että elokuvateattereiden laitteisto vanhenee pian.

Monet elokuvateatterit tarvitsevat uuden laitteiston, että ne voivat näyttää uusia elokuvia. Ongelma on, että pienillä elokuvateattereilla ei riitä rahaa uuteen laitteistoon.

Pienien elokuvateattereiden määrä Suomessa voi pian vähentyä. Syy on se, että elokuvateattereiden laitteisto vanhenee.

Suomessa on yli 100 paikkakuntaa, joissa on elokuvateatteri. Tulevaisuudessa määrä voi olla paljon pienempi.

## Sää

Vielä sääennuste.

Huomenna aurinko paistaa lännessä ja idässä, mutta keskellä Suomea voi sataa vettä ja ukkostaa.

Lämpötila on aurinkoisessa säässä 20 ja 25 asteen välillä.

