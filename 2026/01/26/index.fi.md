# TV | Selkouutiset | maanantai 26.1.2026

Somalinuoret ja kurinpitolaitokset. Mobiiliverkko. Koirarekisteri. Tiistain sää.

## Somalinuoret ja kurinpitolaitokset

Aluksi uutinen somalinuorista.

Suomesta lähetetään somalinuoria kurinpitolaitoksiin ulkomaille. Näin kertoo Ylen MOT-ohjelma.

Toimittaja **Wali Hashi** kävi laitoksissa Somaliassa ja Keniassa.

Laitoksissa on kova kuri ja nuoria kohdellaan huonosti. Nuoria voidaan esimerkiksi kahlita ketjuilla ja pahoinpidellä.

Somalivanhemmat haluavat lähettää lapset laitokseen, koska he pelkäävät Suomessa päihteitä, rikollisuutta ja liian vapaata elämäntyyliä.

Suomesta lähetetään somalinuoria kurinpitolaitoksiin ulkomaille.

Nuoret eivät aina tiedä ennen matkaa, että he joutuvat laitokseen. Perhe voi sanoa Suomessa, että nuori pääsee lomalle.

## Mobiiliverkko

Sitten uutinen mobiiliverkosta.

Puhelin- ja verkkoyhteydet toimivat edelleen huonosti maaseudulla.

Moni sanoo, että ongelmia on enemmän kuin ennen.

Huonot yhteydet voivat aiheuttaa ongelmia maatilalla.

Kalajoella maatalousyrittäjä **Merja Himanka** joutuu soittamaan puhelut ulkona.

Himanka sanoo, että asioiden hoitaminen on hankalaa. Puhelimesta ei ole myöskään sisällä apua, jos tulee hätätilanne.

Puhelin- ja verkkoyhteydet toimivat edelleen huonosti maaseudulla.

## Koirarekisteri

Lopuksi aiheena on koirarekisteri.

Vain puolet Suomen koirista on ilmoitettu Ruokaviraston koirarekisteriin.

Koiran rekisteröinti on ollut pakollista jo 3 vuotta.

Eläinlääkärit patistavat koiranomistajia hoitamaan rekisteröinnin kuntoon. Rekisteri auttaa esimerkiksi löytämään omistajan, jos koira karkaa.

Vain puolet Suomen koirista on ilmoitettu Ruokaviraston koirarekisteriin.

Suomessa on 800 000 koiraa.

## Tiistain sää

Vielä sääennuste.

Poutainen eli sateeton pakkassää jatkuu koko maassa.

Pilvisyys on etelässä runsasta, pohjoisessa on laajalti selkeää.

Lämpötila vaihtelee etelän noin -10 ja pohjoisen -25 asteen välillä.
