# TV \| Selkouutiset \| keskiviikko 10.1.2024

Itäraja. Lääkkeiden hinnat. Vetovoimaisimmat kaupungit. Sää.

**Voit lukea uutisten tekstit myös tästä:**

## Itäraja

Ensin uutinen Suomen itärajasta.

Pääministeri Petteri Orpo sanoo, että Suomen ja Venäjän välinen raja voi pysyä kiinni.

Pääministeri Orpo sanoo, että Suomi ei avaa itärajaa, jos Venäjä jatkaa turvapaikanhakijoiden lähettämistä rajan yli Suomeen.

Raja on ollut nyt kiinni kuukauden ajan. Sen on määrä aueta maanantaina.

Pääministeri Petteri Orpo sanoo, että Suomen ja Venäjän välinen raja pysyy ehkä kiinni.

Pääministeri sanoo, että Venäjän toiminta tuskin on muuttunut. Sen takia hallitus valmistelee uusia toimia itärajalle.

Hallitus esimerkiksi aikoo uudistaa lakia niin, että turvapaikkahakemuksia voidaan käsitellä jo raja-asemilla.

## Lääkkeiden hinnat

Sitten uutinen lääkkeiden hinnasta.

Lääkkeet ovat Ruotsissa halvempia kuin Suomessa.

Kaupan liiton selvitys kertoo, että itsehoitolääkkeet ovat Ruotsissa jopa 30 prosenttia halvempia kuin Suomessa.

Itsehoitolääkkeet ovat lääkkeitä, joita voi ostaa ilman reseptiä.

Myös reseptilääkkeet ovat Ruotsissa yli 10 prosenttia halvempia kuin Suomessa.

Etenkin itsehoitolääkkeet ovat Ruotsissa paljon halvempia kuin Suomessa.

Hintaero johtuu esimerkiksi siitä, että Ruotsissa itsehoitolääkkeitä myydään myös ruokakaupoissa ja kioskeissa. Se lisää hintakilpailua.

## Vetovoimaisimmat kaupungit

Lopuksi kerromme, että Tampere on Suomen vetovoimaisin kaupunki.

Taloustutkimus kysyi ihmisten muuttohalukkuutta. Vastaajista melkein 40 prosenttia saattoi ajatella, että muuttaa joskus Tampereelle.

Toiseksi suosituin kaupunki oli Helsinki ja kolmanneksi suosituin oli Turku.

## Torstain sää

Vielä sääennuste.

Huomenna kylmenee. Etelässä lämpötila on noin -10 astetta. Pohjoisessa on -20 astetta.

Sää on aurinkoista.

Yöllä lännessä sataa lunta.

