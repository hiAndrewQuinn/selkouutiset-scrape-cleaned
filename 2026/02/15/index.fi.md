# Uutisviikko selkosuomeksi | Sunnuntai 15.2.2026

Kaisa Juuso. Sanni Grahn-Laasonen. Münchenin trvallisuuskokous. Asko ja Sotka. Talvilomat.

Kuuntele

Voit lukea uutiset samanaikaisesti alta.

## Sosiaali- ja terveysministeri Kaisa Juuso

Aluksi uutinen politiikasta.

Tällä viikolla tuli kaksi uutista hallituksen ministereistä.

Ensimmäinen ministeriuutinen oli, että sosiaali- ja terveysministeri **Kaisa Juuso** eroaa ministerin työstä.

Juuso sanoo, että ministerin työ on ollut raskasta ja että hänen on pitänyt tehdä vaikeita päätöksiä.

Hallitus on tehnyt Juuson ministerikaudella paljon säästöjä sosiaali- ja terveyspalveluista.

Kaisa Juuso on perussuomalaisten kansanedustaja ja ministeri.

Juuso ilmoitti ministerierosta torstaina. Hän jäi heti myös sairauslomalle.

Perussuomalaiset valitsee ensi viikolla uuden ministerin Juuson tilalle hallitukseen.

![Kaisa Juuso puhuu tiedotustilaisuudessa.](https://images.cdn.yle.fi/image/upload/c_crop,h_3375,w_6000,x_0,y_0/ar_1.7777777777777777,c_fill,g_faces,h_431,w_767/dpr_1.0/q_auto:eco/f_auto/fl_lossy/v1725613541/39-134459966dac42159b97)

Avaa kuvien katselu

Sosiaali- ja terveysministeri Kaisa Juuso erosi ministerin työstä. Kuva: Petteri Sopanen / Yle

## Sosaaliturvaministeri Sanni Grahn-Laasonen

Viikon toinen ministeriuutinen tuli kokoomuksesta.

Perjantaina kokoomuksen ministeri **Sanni Grahn-Laasonen** kertoi, että hän jää syksyllä perhevapaalle, koska hän saa vauvan.

Grahn-Laasonen on hallituksessa sosiaaliturvaministeri. Hän on poissa syksyn ja palaa ministeriksi tammikuussa.

Kokoomus valitsee Grahn-Laasoselle sijaisen syksyksi.

![Ministeri Sanni Grahn-Laasonen.](https://images.cdn.yle.fi/image/upload/c_crop,h_3078,w_5472,x_0,y_0/ar_1.7777777777777777,c_fill,g_faces,h_431,w_767/dpr_1.0/q_auto:eco/f_auto/fl_lossy/v1729082858/39-118260065200379bf376)

Avaa kuvien katselu

Sosiaaliturvaministeri Sanni Grahn-Laasonen jää syksyllä perhevapaalle. Kuva: Markku Pitkänen / Yle

## Münchenin turvallisuuskokous

Saksassa pidettiin tänä viikonloppuna Münchenin turvallisuuskokous.

Se on suuri kokous, johon kokoontuu maailman johtajia ja asiantuntijoita keskustelemaan turvallisuudesta.

Eurooppaa jännitti, mitä USA sanoo Euroopalle.

USA:n ulkoministeri **Marco Rubio** piti puheen, joka oli sovitteleva ja rauhallinen.

Vaikka Rubion puhe oli sovitteleva, hänellä oli myös vaatimuksia Euroopalle.

Rubio sanoi, että Euroopan pitää ottaa enemmän vastuuta puolustuksesta.

Rubio arvosteli myös Euroopan maahanmuutto- ja ilmastopolitiikkaa.

![Marco Rubio i en mörkgrå kostym och lila slips står vid ett talarpodium och pratar. I bakgrunden syns logon &quot;MSC&quot; på en vägg.](https://images.cdn.yle.fi/image/upload/c_crop,h_2703,w_4806,x_1098,y_296/ar_1.7777777777777777,c_fill,g_faces,h_431,w_767/dpr_1.0/q_auto:eco/f_auto/fl_lossy/v1771058356/39-1597708699034681aa32)

Avaa kuvien katselu

USA:n ulkoministeri Marco Rubio puhui Müncheninturvallisuuskokouksessa. Kuva: Kay Nietfeld / AOP

## Asko ja Sotka

Huonekalukaupat Asko ja Sotka suljettiin tällä viikolla.

Syynä on konkurssi eli rahojen loppuminen.

Askon ja Sotkan omistaa firma, jonka nimi on Indoor Group. Se ei pysty enää toimimaan talousvaikeuksien takia.

Konkurssi on huono asia Askon ja Sotkan asiakkaille.

Monet suomalaiset ovat tilanneet ja maksaneet huonekaluja, jotka lähetetään tehtaalta.

Konkurssin takia kaikki asiakkaat eivät ehkä saa näitä huonekaluja.

Voi myös olla, että konkurssipesällä ei ole tarpeeksi rahaa palauttaa maksuja.

Tilanteen selvittäminen voi kestää pitkään.

![Askon ja Sotkan liikkeen portti on kiinni, mutta seinässä mainostetaan konkurssiloppuunmyyntiä.](https://images.cdn.yle.fi/image/upload/c_crop,h_2268,w_4032,x_0,y_103/ar_1.7777777777777777,c_fill,g_faces,h_431,w_767/dpr_1.0/q_auto:eco/f_auto/fl_lossy/v1770971372/39-1597127698ee09a64339)

Avaa kuvien katselu

Askon ja Sotkan toiminta loppui konkurssin takia. Kuva: Jarno Kajova / Yle

## Talvilomat

Lopuksi uutinen talvilomista.

Suomessa alkavat nyt maanantaina koululaisten talvilomat. Siksi myös monet aikuiset ovat lomalla.

Esimerkiksi hiihtokeskuksissa ja kylpylöissä on vilkasta noin kolmen viikon ajan.

Ensimmäisenä talvilomat alkavat pääkaupunkiseudun ja esimerkiksi Turun ja Porin kouluissa.

Tämä oli uutisviikko selkosuomeksi. Tavataan taas, kuulemiin!
