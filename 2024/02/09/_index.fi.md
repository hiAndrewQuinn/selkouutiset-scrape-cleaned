TV \| Selkouutiset \| perjantai 9.2.2024
========================================

Itäraja. Liukkaus. Penkkarit. Sääennuste.

Voit lukea uutisten tekstit myös tästä:

Itäraja
-------

Aluksi uutinen itärjasta.

Hallitus on päättänyt, että Suomi pitää itärajan kiinni.

Syy on turvapaikanhakijat, joita Venäjä lähettää Suomeen.

Suomen viranomaisilla on tietoja, että rajan takana odottaa ehkä tuhansia ihmisiä.

Sisäministeriö arvioi, että Venäjä lähettää lisää turvapaikanhakijoita Suomeen, jos Suomi avaa rajan. Siksi Suomi pitää itärajan kiinni.

Venäjä haluaa painostaa Suomea. Venäjä ei tykkää, että Suomi liittyi Natoon.

Sisäministeri **Mari Rantanen** sanoo, että Suomeen ei ole ennen kohdistunut tällaista painostamista.

*"Tämmöstä painostamiskeinoa ei aikaisemmin ole tässä mittakaavassa ja laajuudessa Suomeen kohdistunut."*

Itärajan sulkua jatketaan 14. huhtikuuta asti. Sulkua jatketaan nyt 2 kuukautta. Aiemmin sulkua on jatkettu 1 kuukausi kerrallaan.

Liukkaus
--------

Nyt uutinen liukkaudesta.\
Kaduilla ja pihoilla on nyt tosi liukasta. Lunta ja jäätä on kertynyt paljon.

Hiekoitussora on loppunut monista kaupoista. Myös jäähakkuja eli petkeleitä on myyty paljon. Myös sulatussuolaa myydään paljon.

Kaduilla ja pihoilla on nyt tosi liukasta.\
Kiinteistönhoitofirmoilla on paljon töitä.

Tekninen asiantuntija **Markus Kuismin** kertoo, että hankalaa on lämpötilan vaihtelu. Välillä on plusasteita ja välillä pakkasta.

Kun on loskaa, katuja pitää aurata. Sen jälkeen tarvitaan taas uusi hiekoitus. Siksi hiekkaa kuluu paljon.

Penkinpainajaiset
-----------------

Lopuksi uutinen penkinpainajaisista.

Torstaina vietettiin monissa lukioissa penkinpainajaisia eli penkkareita. Lukion viimeisen luokan opiskelijat eli abit juhlivat lukion päättymistä.

Abit ajoivat kuorma-autoilla ja heittivät karkkia ihmisille.

Abit juhlivat myös omalla koululla.

Monet abit ovat suunnitelleet pitkään penkkaripäivän asuja. Penkkareissa nähtiin monia hienoja asuja.

Torstaina vietettiin monissa lukioissa penkinpainajaisia eli penkkareita.

Abeilla alkaa nyt lukuloma ennen ylioppilaskirjoituksia.

Sää
---

Vielä sääennuste.

Idässä sataa vähän lunta. Muualla on poutaista.

Aurinkoisinta on lounaassa ja lännessä.

Lämpötila on -10 ja -20 asteen välillä.

