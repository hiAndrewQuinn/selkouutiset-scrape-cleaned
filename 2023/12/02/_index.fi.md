Radio Selkouutiset lauantai 1.12.2023
-------------------------------------

Presidentti Niinistö. Dubain ilmastokokous. Kuljetusfirman tietomurto. Junaliikenne. Münchenin lumisateet. Suomen sää.

### Presidentti Niinistö

![Presidentti Niinistö kommentoi itärajan tapahtumia Ylen haastattelussa lauantaina. Kuva: Benjamin Suomela / Yle](https://images.cdn.yle.fi/image/upload/c_crop,h_3074,w_5465,x_9,y_416/ar_1.7777777777777777,c_fill,g_faces,h_675,w_1200/dpr_1.0/q_auto:eco/f_auto/fl_lossy/v1701505736/39-1209937656aea88e626a)

Presidentti Sauli Niinistö on kommentoinut Suomen itärajan tapahtumia. Niinistö sanoo, että Venäjän tavoitteet eivät ole onnistuneet.

Venäjä toi turvapaikanhakijoita Suomen rajalle, koska se halusi häiritä Suomea. Niinistö sanoo, että häirintä ei onnistunut. Suomalaiset eivät alkaneet esimerkiksi riidellä siitä, miten tilanteessa pitää toimia.

Venäjän häirinnän takia Suomi päätti sulkea itärajan. Suomen ja Venäjän välistä maarajaa ei voi tällä hetkellä ylittää.

### Dubain ilmastokokous

![YK:n ilmastokokous on Dubaissa. Kuva: Beata Zawrzel/NurPhoto/Shutterstock/All Over Press](https://images.cdn.yle.fi/image/upload/c_crop,h_4435,w_7900,x_0,y_660/ar_1.7777777777777777,c_fill,g_faces,h_675,w_1200/dpr_1.0/q_auto:eco/f_auto/fl_lossy/v1701448019/39-12098666569fa5e3fe34)

Suomi tukee rahastoa, joka auttaa köyhiä maita taistelussa ilmastonmuutosta vastaan. Suomi antaa rahastoon 3 miljoonaa euroa.

Pääministeri Petteri Orpo kertoi asiasta lauantaina Dubaissa. Orpo osallistuu Dubaissa YK:n eli Yhdistyneiden kansakuntien ilmastokokoukseen.

Uusi rahasto perustettiin ilmastokokouksessa perjantaina. Rahaston avulla autetaan köyhiä maita, jotta ne selviytyvät esimerkiksi pahoista tulvista ja myrskyistä. Tulvat ja myrskyt lisääntyvät ilmastonmuutoksen takia.

### Kuljetusfirman tietomurto

![Westlog kuljettaa asiakkaille esimerkiksi Tena-tuotteita. Kuva: Lehtikuva](https://images.cdn.yle.fi/image/upload/c_crop,h_2137,w_3799,x_0,y_60/ar_1.7777777777777777,c_fill,g_faces,h_675,w_1200/dpr_1.0/q_auto:eco/f_auto/fl_lossy/v1701481024/39-1209919656a89bdee7df)

Kuljetusfirma Westlogin tietomurrosta on saatu uutta tietoa. Rikolliset veivät tietoja Westlogin asiakkaista elokuussa.

Nyt kerrotaan, että rikolliset saivat yli 116 000 suomalaisen henkilötiedot. Tietoja ei ole kuitenkaan julkaistu missään.

Westlog kuljettaa asiakkaille esimerkiksi Tena-tuotteita, joita käytetään virtsankarkailun hoidossa.

### Junaliikenne

![Veturi suistui pois raiteilta Tampereella. Kuva: Juha Kokkala / Yle](https://images.cdn.yle.fi/image/upload/c_crop,h_2268,w_4032,x_0,y_168/ar_1.7777777777777777,c_fill,g_faces,h_675,w_1200/dpr_1.0/q_auto:eco/f_auto/fl_lossy/v1701420108/39-120943065699be745484)

Junaliikenteessä on ollut myöhästymisiä lauantaina. Myöhästymisiä on ollut Tampereella, jossa pohjoisen junat ovat olleet 5-20 minuuttia myöhässä.

Myöhästymisten syynä oli tavarajunan veturi, joka suistui pois raiteilta torstai-iltana. Ison ja raskaan veturin nostaminen takaisin raiteille on vaikeaa ja hidasta. Siksi työ on kestänyt kauan.

Tapaus ei kuitenkaan haitannut junaliikennettä kovin pahasti.

### Münchenin lumisateet

![Lentoliikenne pysähtyi Saksan Münchenissä lumisateen takia. Kuva: IMAGO/Revierfoto/ All Over Press](https://images.cdn.yle.fi/image/upload/c_crop,h_1847,w_3284,x_0,y_299/ar_1.7777777777777777,c_fill,g_faces,h_675,w_1200/dpr_1.0/q_auto:eco/f_auto/fl_lossy/v1701504486/39-1209927656ae54274d5d)

Euroopassa on ollut lauantaina kovia lumisateita. Lumisateet ovat haitanneet myös junia ja lentoliikennettä.

Esimerkiksi kaikki lennot Münchenin lentokentällä Saksassa peruttiin lauantaina lumisateen takia. Münchenin lentokenttä on Saksan toiseksi suurin lentokenttä.

Peruutukset vaikuttivat myös lentoihin Münchenin ja Helsingin välillä.

### Suomen sää

![](https://images.cdn.yle.fi/image/upload/c_crop,h_1080,w_1919,x_0,y_0/ar_1.7777777777777777,c_fill,g_faces,h_675,w_1200/dpr_1.0/q_auto:eco/f_auto/fl_lossy/v1701534016/39-1209996656b59259acb6)

Suomen sää on talvinen. Lunta sataa kuitenkin vain vähän.

Koko maassa on pakkasta. Pakkasta on lähipäivinä 6-12 astetta.
