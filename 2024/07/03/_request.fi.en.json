{
    "q": [
        "# TV \\| Selkouutiset \\| keskiviikko 3.7.2024",
        "",
        "Käännytyslaki. Inflaatio. Roolipeli Odysseys. Sääennuste.",
        "",
        "## Käännytyslaki",
        "",
        "Aluksi uutinen käännytyslaista.",
        "",
        "Käännytyslaki on päässyt etenemään eduskunnassa.",
        "",
        "Laista on ollut riitaa hallintovaliokunnassa. SDP on vaatinut lakiin muutoksia.",
        "",
        "Tiistaina hallintovaliokunta pääsi sopimukseen, miten lakiluonnosta muutetaan.",
        "",
        "Lain hyväksyminen tarvitsee SDP:n kannatuksen. Siksi SDP:n kanta on tärkeä käännytyslaissa.",
        "",
        "SDP:n puheenjohtaja **Antti Lindtman** sanoo, että SDP:n toiveet on nyt huomioitu lakiluonnoksessa.",
        "",
        "*\"Kaikki meidän ehdot, jotka me asetimme, ehdoksi sille, että laki voi edetä perustuslakivaliokunnan käsittelyyn, niin tässä tuloksessa täyttyivät.\"*",
        "",
        "Käännytyslaki on päässyt etenemään eduskunnassa.",
        "",
        "Muutokset lakiesitykseen tekee perustuslakivaliokunta. Eduskunta pääsee äänestämään käännytyslaista ehkä ensi viikon lopulla.",
        "",
        "## Inflaatio",
        "",
        "Nyt uutinen taloudesta.",
        "",
        "Inflaatio eli hintojen nousu on hidastunut.",
        "",
        "Kesäkuussa hinnat nousivat 0,6 prosenttia viime vuoden kesäkuusta.",
        "",
        "Se on paljon vähemmän kuin 1,5 vuotta sitten. Silloin hinnat nousivat 9 prosenttia.",
        "",
        "Inflaatio eli hintojen nousu on hidastunut.",
        "",
        "Hypo-pankki ennustaa, että hinnat voivat alkaa laskea. Ilmiön nimi on deflaatio.",
        "",
        "Myös Suomen Yrittäjät -järjestö sanoo, että hinnat voivat alkaa laskea.",
        "",
        "Suomen yrittäjien ekonomisti **Roope Ohlsbom** sanoo, että hintojen lasku on ongelmallista, jos se jatkuu pitkään. Silloin ihmiset vähentävät kulutusta, koska he odottavat hintojen laskua.",
        "",
        "## Roolipeli Odysseys",
        "",
        "Lopuksi uutinen pelikultuurista.",
        "",
        "Suomessa järjestetään tällä viikolla iso roolipeli.",
        "",
        "Pelin nimi on Odysseys. Siinä pelaajat esittävät tarinan hahmoja.",
        "",
        "Tapahtumapaikkana on avaruusalus. Se on lavastettu helsinkiläiselle koululle.",
        "",
        "Pelin tarina on tieteistarina. Pelin valmisteluun on kulunut 2 vuotta. Tapahtuman budjetti on 200 000 euroa.",
        "",
        "Helsingissä järjestetään tällä viikolla iso roolipeli.",
        "",
        "Tapahtumaan tulee paljon pelaajia myös ulkomailta.",
        "",
        "## Sää",
        "",
        "Vielä sääennuste.",
        "",
        "Torstaina sää on vaihtelevaa.",
        "",
        "Lännessä voi sataa. Muualla voi tulla sadekuuroja.",
        "",
        "Myös pilvisyys on vaihtelevaa.",
        "",
        "Lämpötila on noin 20 astetta.",
        "",
        "Lämpimintä on alueilla, joilla ei sada.",
        ""
    ],
    "source": "fi",
    "target": "en",
    "format": "text"
}