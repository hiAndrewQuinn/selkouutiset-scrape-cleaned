# Radio | Uutisviikko selkosuomeksi | sunnuntai 21.12.2025

Joulukuusi ja kuusikauppa

Kuuntele

Voit lukea uutiset samanaikaisesti alta.

## Joulukuusikauppa

Uutisviikon aiheena on tällä kertaa joulukuusi ja kuusikauppa.

Jouluaatto lähestyy, ja joulukuusien kaupassa on nyt vuoden kiireisin aika.

Suomessa myydään joka vuosi noin 1,4 miljoonaa joulukuusta.

Kerromme nyt, miten suomalaiset hankkivat kuusen jouluksi ja millaisia kuusia Suomessa myydään.

![Noin kaksikymmentä kaadettua kuusta makaa maassa. Niiden päällä on verkot.](https://images.cdn.yle.fi/image/upload/c_crop,h_3375,w_5998,x_0,y_0/ar_1.7777777777777777,c_fill,g_faces,h_431,w_767/dpr_1.0/q_auto:eco/f_auto/fl_lossy/v1766075261/39-15721876944283c7b011)

Avaa kuvien katselu

Suomessa myydään joka vuosi noin 1,4 miljoonaa joulukuusta. Kuusia ostetaan paljon myös verkkokaupausta. Kuva: Malin Lindholm / Yle

## Ostopaikat

Joulukuusikauppa on vilkkaimmillaan juuri nyt.

Monet suomalaiset ostavat kuusen marketin pihalta tai suoraan kasvattajalta.

Suomalaiset ostavat kuusia isoista kaupoista enemmän kuin ennen.

Myös kuusien verkkokauppa kasvaa. Verkkokaupasta kuusen voi tilata kotiin, ja osa kuusista myydään jo etukäteen.

## Metsäkuusi

Kuopiolainen kuusiviljelijä **Harri Koponen** kasvattaa joka vuosi noin 5 000 joulukuusta.

Hän kertoo, että kuusikauppa alkaa usein jo itsenäisyyspäivän aikaan.

Suosituin joulukuusi on vähän yli 2 metriä korkea metsäkuusi.

Nykyään kuusivalikoima on Suomessa laaja. Myynnissä on myös esimerkiksi mustakuusia ja serbiankuusia.

![Yrittäjä Harri Koponen kuusien vieressä.](https://images.cdn.yle.fi/image/upload/c_crop,h_3232,w_5744,x_0,y_0/ar_1.7777777777777777,c_fill,g_faces,h_431,w_767/dpr_1.0/q_auto:eco/f_auto/fl_lossy/v1765881675/39-1570631694134c72380c)

Avaa kuvien katselu

Harri Koponen viljelee kuusia Kuopiossa.  Kuva: Sami Takkinen / Yle

## Kuusen sopiva koko

Kuusenviljelijät neuvovat, että omaan kotiin kannattaa ostaa sopivan kokoinen ja muotoinen kuusi.

Kerrostaloon sopii usein kapea kuusi, joka on noin 170 senttiä korkea.

Omakotitaloon suomalaiset ostavat korkeita ja leveitä kuusia. Omakotitaloihin ostetaan jopa kuusia, joiden korkeus on melkein 3 metriä.

![Ett landskap med ett tiotal i granar i en backa och en man som står långt borta vid en gran. ](https://images.cdn.yle.fi/image/upload/c_crop,h_3375,w_5998,x_0,y_0/ar_1.7777777777777777,c_fill,g_faces,h_431,w_767/dpr_1.0/q_auto:eco/f_auto/fl_lossy/v1766074947/39-15721836944283aaa5ed)

Avaa kuvien katselu

Kuusen kasvattaminen kestää monta vuotta. Kuva: Malin Lindholm / Yle

## Kuusenhoito

Kuusenviljelijät antavat kaksi tärkeää neuvoa kuusen ostajalle.

Kuusenjalka kannattaa mitata ennen ostoa, koska kuusen tyvi ei saa olla liian paksu jalkaan.

Kuusi pysyy tuoreena, kun sille antaa riittävästi vettä. Kuusi tarvitsee paljon vettä erityisesti ensimmäisen vuorokauden aikana, kun se on tuotu sisään.

## Tärkeä jouluperinne

Joulukuusen kasvattaminen vaatii paljon aikaa ja kärsivällisyyttä. Kuusen kasvattamiseen menee monta vuotta.

Kuusien kysyntä vaihtelee eri vuosina.

Luminen joulusää lisää kuusien myyntiä, mutta moni suomalainen ostaa kuusen vaikka ei ole lunta.

Joulukuusikauppa on Suomessa tärkeä osa joulun perinteitä.

![Koristeltu joulukuusi.](https://images.cdn.yle.fi/image/upload/c_crop,h_2800,w_4989,x_0,y_104/ar_1.7777777777777777,c_fill,g_faces,h_431,w_767/dpr_1.0/q_auto:eco/f_auto/fl_lossy/v1697541771/39-1048990639b296979540)

Avaa kuvien katselu

Joulukuusi kuuluu joulun perinteisiin. Kuva: Henrietta Hassinen / Yle

## Uutisviikon joulutauko

Tämä oli vuoden viimeinen uutisviikko selkosuomeksi.

Ohjelma jää nyt joulutauolle ja jatkuu taas tammikuussa.

Samalla uutisviikko uudistuu hieman.

Jatkossa kerromme sunnuntaina viikon tärkeimmät uutiset selkosuomeksi eli monta uutista yhdessä ohjelmassa.

Lauantain ohjelmassa on edelleen yksi aihe, eli viikon tärkeä uutinen.

Uutisia selkosuomeksi löydät myös nettisivulta yle.fi/selkouutiset.

Tavataan taas, kuulemiin!
