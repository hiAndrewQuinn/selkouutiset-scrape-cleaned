## Радыё \| Чыстыя навіны \| Панядзелак, 20 лістапада 2023 г

Шукальнікі прытулку на ўсходняй мяжы. Кошт электраэнергіі. Дзіцячыя сады. Надвор'е.

### Шукальнікі прытулку на ўсходняй мяжы

![Прафесар Мацей Душчыц вывучаў іміграцыю. Фота: Anna Karismo / Yle](https://images.cdn.yle.fi/image/upload/c_crop,h_2268,w_4028,x_0,y_0/ar_1.777777777777777,c_fill,g_faces,h_675,w_1200/dpr_1.0/q_auto:eco/f_auto/fl_lossy/v1700423531/39-1203119655a67178e33b)

Расія можа накіроўваць усё больш і больш асоб, якія шукаюць прытулку, да мяжы з Фінляндыяй. Пра гэта папярэджвае польскі прафэсар **Мацей Душчыц**.

Прафесар кажа, што Фінляндыя павінна рыхтавацца да складанай сітуацыі на ўсходняй мяжы, гэта значыць мяжы паміж Фінляндыяй і Расіяй.

У Эўропе, напрыклад, з усходу да польскай мяжы прыяжджае 100 шукальнікаў прытулку ў дзень.

У панядзелак днём асобы, якія шукаюць прытулку, прыйшлі на адкрыты памежны пункт Сала ў Паўночнай Фінляндыі.

Шукальнікі прытулку былі сірыйскімі і афганскімі мужчынамі, жанчынамі і дзецьмі.

У мінулыя выходныя Фінляндыя закрыла чатыры памежныя пераходы, таму што Расея пачала накіроўваць асоб, якія шукаюць прытулку, да мяжы.

Дасьледчыкі кажуць, што такім чынам Расея хоча стварыць беспарадак у Фінляндыі.

Цягам лістапада праз усходнюю мяжу ў Фінляндыю прыбылі больш за 500 асобаў, якія шукаюць прытулку.

### Кошт электраэнергіі

![У аўторак электрычнасць дарагая. Фота: Alamy / AOP](https://images.cdn.yle.fi/image/upload/c_crop,h_3375,w_6000,x_0,y_467/ar_1.777777777777777,c_fill,g_faces,h_675,w_1200/dpr_1.0/q_auto:eco/f_auto/fl_lossy/v1691842960/39-106121063c8f48238bcf)

У аўторак значна падаражэе электрычнасць. Асабліва ў аўторак днём электрычнасць дарагая. Цана некаторы час будзе заставацца высокай.

Прычын высокага кошту электраэнергіі як мінімум дзве. Па-першае, ціхае надвор'е і ветраныя турбіны вырабляюць мала электраэнергіі

Яшчэ адна прычына ў тым, што ў нядзелю на атамнай электрастанцыі Olkiluoto здарылася няспраўнасць. З-за аварыі АЭС выпрацоўвае менш электраэнергіі, чым звычайна.

Праблему на АЭС спрабуюць хутка ліквідаваць. Магчыма, ужо ў аўторак АЭС запрацуе ў штатным рэжыме.

### Дзіцячыя сады

![Няня Анастасія Афанасьева ў дзіцячым садку ў Хельсінкі. Фота: Яры Кавалайнен / Yle](https://images.cdn.yle.fi/image/upload/c_crop,h_3375,w_6000,x_0,y_134/ar_1.7777777777777777,c_fill,g_faces,h_675,w_1200/dpr_1.0/q_auto:eco/f_auto/fl_lossy/v1700133967/39-12015336555f596ca4eb)

Многія імігранты сёння працуюць у дзіцячых садках. Многія з іх толькі вывучаюць фінскую мову

У дзіцячых садках шмат вакансій, бо не хапае супрацоўнікаў.

У дзіцячых садках па ўсёй Фінляндыі патрабуецца больш работнікаў.

Выхавальнікі кажуць, што ў дзіцячым садзе трэба даволі добра валодаць фінскай мовай. Без ведаў мовы цяжка працаваць з дзецьмі.

### Надвор'е

![ Фота: Yle](https://images.cdn.yle.fi/image/upload/c_crop,h_1080,w_1919,x_0,y_0/ar_1.7777777777777777,c_fill,g_faces,h_675,w_1200/dpr_1.0/q_auto:eco/f_auto/fl_lossy/v1700492173/39-1203681655b7364e6c83)

У аўторак халаднаватае надвор'е.

Можа ісці невялікі снег. Тэмпература паветра ад 0 да -15 градусаў. У Лапландыі тэмпература ад -10 да -35 градусаў.