# TV \| Selkouutiset \| perjantai 26.4.2024

Rikollisuuden torjuminen. Rokotukset. Kaisa Korhonen. Sää.

## Nuorisorikollisuuden torjuminen

Aluksi aiheena on rikollisuuden torjuminen.

Hallitus haluaa vähentää nuoriso- ja jengirikollisuutta.

Oikeusministeri Leena Meri on esitellyt laajan ohjelman, jolla nuorten rikollisuutta yritetään torjua.

Hallitus aikoo esimerkiksi lisätä nuorisorangaistusten käyttöä ja koventaa rangaistuksia, jotka liittyvät katujengien toimintaan.

Hallitus haluaa vähentää nuoriso- ja jengirikollisuutta.

Poliisi sanoo, että Suomessa on noin 10 katujengiä. Niissä liikkuu noin 300 nuorta.

Perinteisiä järjestäytyneitä rikollisryhmiä eli liivijengejä on Suomessa noin 70. Niissä on mukana noin 1000 ihmistä.

Katujengit ja liivijengit tekevät esimerkiksi väkivalta- ja huumerikoksia.

## Rokotukset

Sitten asiaa rokotuksista.

Rokotuksia voi pian saada entistä useammasta paikasta.

Vapusta lähtien rokotuksia saavat antaa myös esimerkiksi hammaslääkärit, proviisorit ja farmaseutit apteekeissa ja lähihoitajat.

Muutoksella halutaan nopeuttaa esimerkiksi influenssarokotusten antamista ja helpottaa terveydenhuollon henkilöstöpulaa.

## Kaisa Korhonen

Lopuksi kulttuurin suru-uutinen.

Teatteriohjaaja Kaisa Korhonen on kuollut. Hän oli 82-vuotias.

Kaisa Korhonen teki pitkän ja monipuolisen uran teatterissa.

Hän näytteli, ohjasi ja johti. Hän opetti teatterikorkeakoulussa Helsingissä ja Tampereella. Hän oli myös perustamassa KOM-teatteria.

Monet ihmiset muistavat Kaisa Korhosen etenkin 60- ja 70-lukujen poliittisesta laululiikkeestä.

## Lauantain sää

Vielä sääennuste.

Lauantaina lännessä ja pohjoisessa on sateista. Keski-Lapissa sataa lunta. Idässä paistaa aurinko.

Lämpötila on pääosin 5\...10 astetta, pohjoisessa on viileämpää.

