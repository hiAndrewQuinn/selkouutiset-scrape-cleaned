# TV \| Selkouutiset \| tiistai 4.2.2025

Tuontitullit. Työn merkityksellisyys. Star Wars. Sää.

## USA:n tuontitullit

Aluksi uutinen ulkomailta.

USA lykkää tullimaksuja Meksikolle ja Kanadalle.

USA:n presidentti **Donald Trump** määräsi näille maille isot tuontitullit. Tullien piti tulla voimaan tiistaina.

Maat kuitenkin neuvottelivat maanantaina USA:n kanssa.

Ensin neuvotteli Meksiko. Sen jälkeen Trump kertoi sosiaalisessa mediassa, että tullimaksuja lykätään. Myös Meksikon presidentti kertoi asiasta televisiossa.

Sen jälkeen Kanada neuvotteli USA:n kanssa.

Neuvottelun jälkeen Kanadan pääministeri kertoi, että tuontitulleja lykätään kuukaudella.

USA lykkää tullimaksuja Meksikolle ja Kanadalle.

Maat lupasivat USA:lle, että ne tiukentavat siirtolaisten rajavalvontaa ja huumekaupan valvontaa.

## Työn merkityksellisyys

Nyt uutinen työn merkityksestä.

Työn merkityksellisyys on tärkeää suomalaisille.

Näin kertoo uusi työolotutkimus.

Naiset arvostavat omaa työtä enemmän kuin miehet.

Noin 40 prosenttia naisista kokee, että oma työ on erityisen merkityksellistä. Noin 25 prosenttia miehistä kokee, että oma työ on erityisen merkityksellistä.

Tilastokeskuksen erikoistutkija **Hanna Sutela** kertoo, että 80 prosenttia suomalaisista kokee oman työn kuitenkin jollain tavalla merkitykselliseksi.

Työn merkityksellisyys on tärkeää suomalaisille.

Vain noin 20 prosenttia suomalaisista ajattelee, että oma työ ei ole merkityksellistä.fanir

Eniten omaa työtä arvostetaan julkisen alan töissä, esimerkiksi kunnissa ja hyvinvointialueilla.

## Star Wars -fanit

Lopuksi uutinen elokuvan fanikulttuurista.

Star Wars -elokuvien ystävillä on oma järjestö.

Fanit pukeutuvat Star Wars -elokuvien hahmoiksi.

**Tommi Leinolla** on Imperiumin sotilaan asu. Se on tehty samalla muotilla, jolla tehtiin alkuperäiset elokuvan asut.

**Matti Mäkelällä** on Luke Skywalkerin asu. Siihen kuuluu myös valomiekka.

Mäkelä sanoo, että rooliasulla on kiva piristää ihmisten päivää.

Star Wars -elokuvien ystävillä on oma järjestö. Siihen kuuluu jo kymmeniä roolihahmoja.

## Keskiviikon sää

Vielä sääennuste.

Lännestä leviää lumisateita.

Päivällä lunta sataa etenkin pohjoisessa. Etelässä tulee lumikuuroja.

Etelätuuli on puuskaista ja sää lauhtuu, eli pakkanen heikkenee koko maassa.

