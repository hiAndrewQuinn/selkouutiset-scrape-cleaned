# TV \| Selkouutiset \| keskiviikko 11.12.2024

Koululaisten fyysinen kunto. Aikuisten lukutaito ja numerotaidot. Energian varastointi hiekkaan. Torstain sää.

## Koululaisten kunto

Ensin uutinen koululaisten fyysisestä kunnosta.

Maaseudulla puolet kahdeksasluokkalaisista tytöistä on huonossa kunnossa.

Näin kertoo uusi Move-mittaus. Mittauksessa oli mukana 5. ja 8. luokan oppilaita.

Heistä melkein 40 prosentilla oli niin huono fyysinen toimintakyky, että se voi haitata terveyttä ja hyvinvointia.

Lasten fyysinen toimintakyky on maaseudulla huonompi kuin kaupungeissa.

Yksi syy siihen voi olla se, että maaseudulla matkat ovat niin pitkiä, että lapset istuvat paljon autossa.

Move-mittauksen hyvä uutinen on, että viidesluokkalaisten fyysinen toimintakyky on parempi kuin ennen.

## Aikuisten taitotaso

Sitten uutinen aikuisista.

Suomalaisilla aikuisilla on hyvä lukutaito ja hyvät numerotaidot.

Näin kertoo tutkimus, jonka toteutti OECD-järjestö.

Tutkimuksessa oli mukana 31 maata.

Suomi oli paras sekä lukutaidossa että numerotaidoissa.

Tutkijat sanovat, että aikuiskoulutus toimii Suomessa hyvin.

Suomalaisilla on mahdollisuus kehittää omaa osaamista myös aikuisiässä.

## Energian varastointi

Sitten aiheena energia.

Energiaa voidaan tulevaisuudessa varastoida ehkä hiekkaan.

Tämä suomalainen firma tutkii, kuinka energia säilyy hiekassa ja miten se saadaan käyttöön.

Esimerkiksi tuulivoimaa saadaan paljon, kun sää on sopiva. Siksi ylimääräinen energia pitää saada talteen.

Firma pystyy jo varastoimaan energiaa isoihin hiekkasäiliöihin eli hiekkapattereihin. Niistä saadaan koteihin lämpöä.

Jos firma onnistuu nostamaan hiekkapatterin lämpötilan 800 asteeseen, voidaan tuottaa tosi kuumaa höyryä. Sillä voidaan pyörittää turbiineja, jotka muuttavat varaston energian sähköksi.

Tulevaisuudessa energiaa varastoidaan ehkä hiekkaan.

Niin saadaan ympäristöystävällistä ja edullista sähköä.

## Torstain sää

Vielä sääennuste.

Torstaina sää on poutaista. Merialeuilla, Lapissa ja idässä voi sataa lunta, muualla paistaa aurinko.

Koko maassa on pakkasta. Lapissa pakkasta voi olla jopa 10 astetta. Tuulet voivat olla Lapissa voimakkaita.

