# TV \| Selkouutiset \| Maanantaina 8.7.2024

Ranskan vaalit \| Opiskelijat \| Antiikkimessut \| Sää

## Ranskan vaalit

Ensin uutinen Ranskasta.

Ranskassa oli viikonloppuna tärkeät vaalit.

Ranskalaiset äänestivät uuden parlamentin. Vasemmiston puolueet voittivat vaalit. Se oli iso yllätys.

Ranskan politiikassa on nyt vaikea tilanne. Puolueet riitelevät, ja voi kestää kauan ennen kuin Ranskaan tulee uusi hallitus.

Ranskassa oli viikonloppuna tärkeät parlamenttivaalit. Vaalitulos oli iso yllätys.

Koko Euroopalle on huono asia, jos politiikka Ranskassa on liian sekavaa.

Ranska on Euroopalle ja Suomelle tärkeä maa.

## Opiskelijat

Sitten uutinen opiskelijoista.

Monet opiskelijat ovat vaikeuksissa opintolainojen kanssa.

Syy on se, että opintolainojen korot ovat nousseet.

Vielä vähän aikaa sitten opintolainojen korko oli 0 prosenttia.

Nykyään opintolainojen korko on noin 4 prosenttia.

Moni opiskelija on hakenut apua, koska ei pysty maksamaan opintolainan korkoa.

Monet opiskelijat ovat vaikeuksissa opintolainojen kanssa.

Isomman koron takia opiskelijat ottavat vähemmän opintolainaa kuin ennen.

## Antiikkimessut

Sitten uutinen antiikkiesineistä.

Kesällä järjestetään paljon antiikkimessuja. Antiikkimessuilla myydään vanhoja tavaroita.

Myynnissä on kaikkea kahvikupeista huonekaluihin.

Viikonloppuna Billnäsissä Raaseporin kaupungissa oli isot antiikkimessut.

Järjestäjät kertovat, että muodissa ovat 1950 - 1980 luvun esineet, esimerkiksi astiat ja valaisimet.

Kesällä on paljon antiikkimessuja. Vanhat tavarat kiinnostavat ihmisiä, koska ne ovat kauniita ja luontoystävällisiä.

## Sää

Vielä sääennuste. Huomenna tiistaina sää vaihtelee. Välillä sataa, välillä ukkostaa, välillä paistaa aurinko.

Lämpötila on noin 20 astetta.

