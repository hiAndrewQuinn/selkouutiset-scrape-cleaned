# TV \| Selkouutiset \| torstai 11.4.2024

Itäraja. Id-juhla. Turismi kylmään. Sää.

## Itäraja

Ensin aiheena itäraja eli Suomen ja Venäjän välinen raja.

Hallitus valmistelee edelleen lakia itärajan turvallisuudesta.

Pääministeri Petteri Orpo keskusteli laista puoluejohtajien kanssa eilen, koska lakiin liittyy ongelmia.

Hallitus haluaa, että rajavartijat voivat pysäyttää ja lähettää pois turvapaikanhakijat, jotka tulevat Venäjältä.

Kansainväliset sopimukset kuitenkin sanovat, että ihmisellä on aina oikeus hakea turvapaikkaa.

Hallitus valmistelee edelleen lakia itärajan turvallisuudesta.

Lakia tarvitaan, koska Venäjä alkoi viime syksynä ohjata turvapaikanhakijoita Suomen rajalle. Venäjä halusi näin aiheuttaa Suomelle ongelmia.

## Id-juhla

Sitten uutinen muslimien paastokuukauden loppumisesta.

Muslimien paastokuukausi ramadan loppui eilen. Samalla alkoi id al-fitr -juhla.

Id-juhlaa vietetään myös eri puolilla Suomea. Nämä kuvat ovat Helsingin Itäkeskuksesta.

Suomen somalialaisten liiton puheenjohtaja **Ahmed Hassan** kertoo, että id-päivä alkaa kaikkien muslimien yhteisellä rukouksella. Sen jälkeen on juhla-ateria, joka nautitaan yhdessä perheen ja ystävien kanssa.

**Isse Saleh**

*- No se on tärkeä mulle, että mä olen paastonnut 30 päivä ja tänään on Id-päivä ja pitää syödä hyvin ja menen kavereiden kanssa syömään.*

**Roosa Kadiri**

*- Perheen kanssa tai kavereiden kanssa mennään kaikki yhdessä syömään.*

**Saba Kadiri**

*- Me vietetään tämä kaikki yhdessä. Meistä se on kiva.*

## Turismi kylmään

Sitten aiheena matkailu.

Kylmät matkakohteet kiinnostavat nykyään turisteja.

Löytöretkeilijä **Patrick Degerman** pyytää ajattelemaan esimerkiksi brasilialaista poikaa, joka ei ole koskaan nähnyt jäätä tai kävellyt lumessa. Silloin Suomi voi olla kiinnostava matkakohde.

Ilmastonmuutoksen takia monissa maissa on nykyään tosi kuumaa.

Siksi kylmät matkakohteet kiinnostavat turisteja.

Ja on Suomessa myös muuta kiinnostavaa: hiljaisuus.

Me suomalaiset olemme hyviä olemaan hiljaa, sanoo Patrick Degerman.

## Perjantain sää

Vielä sääennuste.

Sää on poutaista ja paikoin aurinkokin paistaa.

Lämpötila nousee etelässä lähelle +15 astetta, pohjoisessa lämpötila on vain vähän nollan yläpuolella.

