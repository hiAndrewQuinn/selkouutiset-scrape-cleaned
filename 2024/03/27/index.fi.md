# TV \| Selkouutiset \| keskiviikko 27.3.2024

Vuokra-asunnot. Venäjä. Amos Rex. Sää.

## Vuokra-asunnot

Ensin aiheena vuokra-asunnot.

Monet hakevat nyt halvempaa vuokra-asuntoa.

Syy on se, että asumistuki pienenee huhtikuun alussa. Noin 400 000 kotia saa Kelalta asumistukea.

Suurin muutos tapahtuu Helsingissä. Siellä monet haluavat muuttaa kauemmas keskustasta, koska keskustan vuokrat ovat kalliita.

Monet ovat myös valmiita muuttamaan pienempään asuntoon.

Monet etsivät nyt halvempaa vuokra-asuntoa, koska asumistuki pienenee.

Vuokranvälittäjä Sari Halkosalmi kertoo, että perheasuntoja on tarjolla vähemmän kuin yksiöitä ja kaksioita.

## Valvonta Venäjällä

Uutinen ulkomailta.

Venäjä tiukentaa ihmisten valvontaa.

Venäjä kehittää isoa valvontajärjestelmää, joka tunnistaa ihmisten kasvot. Järjestelmä käyttää tekoälyä.

Tarkoitus on vahvistaa presidentti Vladimir Putinin valtaa.

Venäläinen ihmisoikeusjärjestö sanoo, että Venäjä on jo käyttänyt kasvojentunnistusta.

Sen avulla esimerkiksi tunnistettiin ja pidätettiin ihmisiä, jotka osallistuivat oppositiopoliitikko Aleksei Navalnyin hautajaisiin.

Venäjä tiukentaa ihmisten valvontaa.

Näin kertovat venäläiset asiakirjat, joita Yle ja muut eurooppalaiset mediat ovat nähneet.

## Amos Rexin näyttely

Sitten taidetta.

Taidemuseo Amos Rexin uusi näyttely aukeaa tänään Helsingissä.

Näyttelyssä on yli 100 teosta museon omista kokoelmista.

Mukana on esimerkiksi maalauksia ja veistoksia.

Tämän aivan uuden teoksen tekijä on kuuluisa kansainvälinen taiteilijaryhmä Keiken.

Teos yhdistää taidetta ja tekniikkaa. Kävijät pääsevät teoksen sisään, ja kaikki voivat kokea sen omalla tavalla.

Taidemuseo Amos Rexin uusi näyttely aukeaa tänään. Näyttely on auki koko kesän.

## Torstain sää

Vielä sääennuste.

Aurinko paistaa etelässä. Lämpötila on noin 10 astetta.

Lämpötila on yli 5 astetta suuressa osassa maata.

Lapissa sataa lunta. Lunta kertyy 5-10 senttimetriä. Lapissa lämpötila on nollan lähellä.

