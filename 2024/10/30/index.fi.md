# TV \| Selkouutiset \| keskiviikko 30.10.2024

Stubb Kiinassa. Luonto ja terveys. Sarjakuva. Sää.

## Stubb Kiinassa

Ensin aiheena on valtiovierailu.

Presidentti Alexander Stubb on vieraillut Kiinassa. Stubb tapasi Pekingissä Kiinan presidentin Xi Jinpingin. Keskustelujen pääaihe oli Venäjän hyökkäys Ukrainaan. Stubb sanoi Kiinan presidentille, että Kiinan tuki Venäjälle vaikeuttaa Kiinan suhdetta Eurooppaan.

Presidentti Alexander Stubb on vieraillut Kiinassa. Vierailun aikana tehtiin viisumisopimus. Sopimuksella suomalaiset turistit ja firmojen edustajat voivat matkustaa Kiinaan 15:n päivän ajaksi ilman viisumia.

## Luonto ja terveys

Nyt aiheena ovat luonto ja terveys.

Suomessa on tehty selvitys siitä, miten luonto vaikuttaa ihmisten terveyteen.

Luonto tekee hyvää ihmiselle. Luonnolla on hyvä vaikutus esimerkiksi ihmisen mielenterveyteen. Luonto suojaa masennukselta ja stressiltä. Kun ihminen liikkuu paljon metsässä, hän ei ehkä sairastu sydäntautiin tai astmaan.

Luonto vaikuttaa hyvällä tavalla ihmisen terveyteen. Selvitys kertoo, että luonnon avulla Suomen valtio myös säästää rahaa. Sairauksien hoitoon menee vähemmän rahaa, kun ihmiset viettävät aikaa luonnossa.

## Sarjakuva

Seuraavaksi aiheena on sarjakuva.

Suomalaisia sarjakuvia esitellään nyt 2 taidemuseossa. Sarjakuvia on esillä

Kuopion taidemuseossa ja Kouvolan Poikilossa.

Suomessa tehdään nyt enemmän sarjakuvia kuin koskaan aiemmin.

Sarjakuva on muuttunut paljon, kertoo sarjakuvataitelija Hanneriina Moisseinen:

\-*Sarjakuva on muuttunut tosi paljon 20 vuodessa. Nykysarjakuva voi vertautua runouteen, teatteriin, kirjallisuuteen tai nykytaiteeseen yleisesti.*

## Torstain sää

Vielä sääennuste.

Torstaina iltapäivällä länsirannikolla voi sataa vähän vettä. Itärajalla sataa ehkä vähän räntää. Muualla maassa on poutaa eli ei sada. Pohjoisessa paistaa aurinko ja lämpötila on pakkasen puolella.

