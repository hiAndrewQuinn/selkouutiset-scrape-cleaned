# TV \| Selkouutiset \| tiistai 27.8.2024

Stora Enso. Turun telakka. Musikaali. Sää.

## Stora Enson anteeksipyyntö

Ensin uutinen ympäristöuutinen.

Metsäfirma Stora Enso pyytää anteeksi raakkujen kuolemaa Hukkajoella.

Hukkajoella kuoli monta tuhatta raakkua, koska metsäkone ajoi niiden yli.

Stora Enson toimitusjohtaja Hans Sohlström vieraili Hukkajoella eilen.

Sohlström sanoo, että Stora Enso maksaa Hukkajoen pelastustyöt.

Stora Enso myös selvittää, miksi ympäristövahinko tapahtui.

Lisäksi Stora Enso antaa työntekijöille lisää koulutusta ympäristöasioista.

Stora Enso on pyytänyt anteeksi raakkujen kuolemaa Hukkajoella.

Osa raakuista kuoli, kun ne jäivät metsäkoneen alle. Osa raakuista on kuollut, koska niihin on mennyt hiekkaa.

Raakkuja yritetään pelastaa. Niitä on esimerkiksi siirretty uuteen paikkaan Hukkajoella.

Raakku on uhanalainen simpukkalaji. Siksi se on rauhoitettu eli raakkuja ei saa tappaa.

## Tilaus Turun telakalle

Sitten talousuutinen.

Turun telakka on saanut ison tilauksen.

Turussa rakennetaan iso risteilyalus Royal Caribbean Cruises -varustamolle. Siitä tulee neljäs Icon-luokan laiva.

Tällä hetkellä Turun telakka rakentaa toista ja kolmatta Icon-luokan laivaa.

Tällaiset Icon-luokan laivat ovat tosi isoja risteilyaluksia.

Turun telakka on saanut ison tilauksen.

Turun telakka kertoo, että tilaus tuo työntekijöille työrauhaa. Telakan tulevaisuus on nyt varmempi.

## Musikaali Moulin Rouge

Sitten kulttuuriuutinen.

Helsingin kaupunginteatterissa alkaa musikaali Moulin Rouge.

Musikaali on rakkaustarina 1800-luvun lopun Pariisista. Tapahtumapaikka on Moulin Rouge, jossa esitetään tanssia.

Musikaalissa lauletaan kuitenkin nykyajan hittejä, esimerkiksi Lady Gagan ja Madonnan kappaleita. Laulut esitetään suomeksi.

Musikaalin pääosassa on Jennie Storbacka.

Helsingin kaupunginteatterissa alkaa musikaali Moulin Rouge.

Sen ensi-ilta on torstaina.

## Keskiviikon sää

Vielä sääennuste.

Keskiviikkona sää vaihtelee.

Pohjoisessa voi sataa. Muualla on poutaa.

Koko maassa on pilvistä.

Lämpötila on noin 20 astetta. Sateisilla alueilla on viileämpää.

