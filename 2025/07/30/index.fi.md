# TV | Selkouutiset | keskiviikko 30.7.2025

Venäjän maanjäristys. Kesätyöpaikat. Uitto Saimaalla. Sää.

## Venäjän maanjäristys

Ensin aiheena on maanjäristys.

Venäjällä tapahtui yöllä iso maanjäristys. Järistys oli Kamtshatkan niemimaan edustalla.

Maanjäristys aiheutti tsunamin. Tsunamin aallot ovat olleet melko pieniä Japanissa. Maanjäristyksen takia tulee vielä rantaan uusia tsunamin aaltoja Tyynenmeren maissa. Ihmisiä on evakuoitu rannikolta monessa maassa.

Venäjällä tapahtui yöllä iso maanjäristys. Asiantuntija sanoo, että järistys oli harvinaisen suuri. Maanjäristyksen tuhoja ei vielä tiedetä.

## Kesätyöpaikat

Nyt uutinen kesätöistä.

Viranomainen on tutkinut kesätyöpaikkoja. Tarkastajat löysivät marjakojuilta, huvipuistoista ja jäätelökioskeista monia puutteita. Kesätyöpaikat eivät aina toimi lain mukaan.

Enni Uotila ja Stella Viljakainen myyvät jäätelöä. He ovat tyytyväisiä kesätyöhön:

\-*Meillä on kaikki toiminut tosi reilusti kaikki täällä.*

\-*Koen, että on ollut tosi hauskaa.*

Kesätyöpaikoilta löytyi tarkastuksessa monia puutteita. Puutteita löytyi esimerkiksi työvuorolistoista, työsopimuksista ja lisien maksusta.

## Puut Saimaalla

Seuraava uutinen on Saimaalta.

Metsäfirmat kuljettavat puita Saimaa-järvellä enemmän kuin aikaisemmin. Kaikki suuret metsäfirmat kuljettavat nyt puuta Saimaalla.

Tässä lautassa on 1200 nippua puuta. Tämän määrän kuljettamiseen maantiellä tarvitaan 400 rekka-autoa.

Puukuljetuksista syntyy vain vähän päästöjä, kun puut kuljetetaan vettä pitkin.

Metsäfirmat kuljettavat puita Saimaalla enemmän kuin aikaisemmin. Metsäfirmat haluavat kuljettaa puita Saimaalla myös talvella. Siksi Saimaalla alkaa laivaliikenne myös talvella.

## Sää

Vielä sääennuste.

Torstaina sää vaihtelee. Lapissa paistaa aurinko. Muualla voi ukkostaa ja sataa vettä. Lämpötila on 21-31 astetta, eli monin paikoin on helle.
