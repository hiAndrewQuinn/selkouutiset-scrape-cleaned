{
   "format" : "text",
   "q" : [
      "# TV | Selkouutiset | perjantai 29.8.2025",
      "",
      "HAV Dolphin. Ilmavoimat. Sibelius-festivaali. Sääennuste.",
      "",
      "## HAV Dolphin",
      "",
      "Aluksi uutinen turvallisuuspolitiikasta.",
      "",
      "HAV Dolphin rahtilaiva saapui eilen Suomeen. Laiva saapui Vaasan satamaan.",
      "",
      "Laivaa on seurattu mediassa, koska se on ehkä osallistunut vakoiluun. Vakoilusta ei kuitenkaan ole todisteita.",
      "",
      "Laiva toi teräspalkkeja Belgiasta Vaasaan.",
      "",
      "Suomen tulli ja merivartiosto kävivät laivalla. Tarkastuksissa ei löytynyt mitään epätavallista.",
      "",
      "HAV Dolphin rahtilaiva saapui eilen Vaasaan.",
      "",
      "Laiva purjehtii Antiguan ja Barbudan lipun alla.",
      "",
      "Viranomaiset seuraavat laivan liikkeitä.",
      "",
      "## Ilmavoimien lippu",
      "",
      "Nyt uutinen armeijan ilmavoimista.",
      "",
      "Lippuja käytetään ilmavoimien tilaisuuksissa ja juhlissa.",
      "",
      "Ilmavoimien liput uudistuvat.",
      "",
      "Lipuista poistetaan hakaristi, joka on ilmavoimien vanha tunnus.",
      "",
      "Hakaristi on vanha onnen symboli. Se tuli Ilmavoimien käyttöön jo vuonna 1918.",
      "",
      "Myöhemmin hakaristiä alkoi käyttää myös natsi-Saksa. Siksi jotkut ilmavoimien yhteistyömaat ihmettelevät Suomen hakaristiä.",
      "",
      "Ilmavoimien lipuista poistetaan hakaristi, koska ulkoinen paine on kasvanut. Lippu-uudistus on alkanut.",
      "",
      "Näin kertoo Karjalan lennoston komentaja **Tomi Böhm**.",
      "",
      "*”Ulkopuolelta paine on kova.  ",
      "Ilmavoimien joukko-osastojen lippu-uudistus on käynnissä.  ",
      "Jonkun ajan päästä sitten varmasti tullaan näkemään uutta lippua. ”*",
      "",
      "## Sibelius-festivaali",
      "",
      "Lopuksi kulttuuriuutinen.",
      "",
      "Tässä soittaa Sinfonia-Lahti -orkesteri.",
      "",
      "Lahden Sibeliustalossa on alkanut kansainvälinen Sibelius-festivaali.",
      "",
      "Se on arvostettu konserttitapahtuma. Konserttivieraita saapuu yli 20 maasta.",
      "",
      "Lahden Sibeliustalossa on alkanut Sibelius-festivaali.",
      "",
      "Festivaalin taiteellinen johtaja on kapellimestari **Hannu Lintu**.",
      "",
      "Lintu kertoo, että säveltäjä Jean Sibelius tunsi hyvin musiikin kansainvälisiä virtauksia 1900-luvun alussa. Ne vaikuttivat myös Sibeliuksen sävellyksiin.",
      "",
      "## Lauantain sää",
      "",
      "Vielä sääennuste.",
      "",
      "Lauantaina sää on vaihtelevaa.",
      "",
      "Pohjoisessa on poutaista.",
      "",
      "Muualla voi sataa.",
      "",
      "Pilviä on paljon. Lämpötila on 11-18 asteen välillä."
   ],
   "source" : "fi",
   "target" : "en"
}
