{
   "format" : "text",
   "q" : [
      "# Selkouutiset | tiistai 3.2.2026",
      "",
      "Talouspolitiikka. Jätetuonti. Diginuotit. Sääennuste.",
      "",
      "## Talouspolitiikka",
      "",
      "Aluksi uutinen hallituksen talouspolitiikasta.",
      "",
      "Hallitus ei onnistu julkisen talouden tasapainotuksessa.",
      "",
      "Hallitus ei saavuta tavoitteita, jotka hallitus on asettanut.",
      "",
      "Näin sanoo talouspolitiikan arviointineuvosto.",
      "",
      "Talouspolitiikka ei ole tasaista. Siksi valtion velka ei pienene tarpeeksi.",
      "",
      "Arviointineuvosto sanoo, että veronkevennykset ovat riski valtion taloudelle.",
      "",
      "Hallitus ei onnistu julkisen talouden tasapainotuksessa.",
      "",
      "Arviointineuvosto arvostelee sitä, että hallitus on leikannut sosiaaliturvaa, mutta ei ole leikannut eläkkeitä.",
      "",
      "## Jätetuonti",
      "",
      "Nyt uutinen jätteiden tuonnista Suomeen.",
      "",
      "Jätetuonnissa on rikollista toimintaa.",
      "",
      "Suomeen tuodaan paljon jätettä ulkomailta.",
      "",
      "Iso osa jätteistä tulee Italiasta.",
      "",
      "Yle tutki jätefirmoja. Selvisi, että Suomeen on tuonut jätteitä italialainen firma, jonka johtajat on tuomittu laittomista jätekuljetuksista ja lahjonnasta.",
      "",
      "Firman nimi on Sicula Trasporti.",
      "",
      "Suomen ympäristökeskus ei tiennyt firman rikostaustasta. Siksi firma sai luvan tuoda jätteitä Suomeen.",
      "",
      "Ylitarkastaja **Hannele Nikander** sanoo, että ympäristökeskus luotti Italian viranomaisiin.",
      "",
      "*”Me pääsääntöisesti ja lähtökohtaisesti luotamme sen maan eli tässä tapauksessa Italian viranomaisen tekemiin tarkastuksiin.”*",
      "",
      "Jätetuonnissa Suomeen on rikollista toimintaa.",
      "",
      "Asiantuntijat sanovat, että jätealalla tuotto on suuri ja riski jäädä kiinni on pieni.",
      "",
      "## Diginuotit",
      "",
      "Lopuksi uutinen orkestereiden digisiirtymästä.",
      "",
      "Moni sinfoniaorkesteri luopuu paperinuoteista ja siirtyy digilaitteisiin.",
      "",
      "Tässä harjoittelee Kuopion kaupunginorkesteri.",
      "",
      "Se on ollut aktiivinen digilaitteiden käytössä.",
      "",
      "Orkesteri hankki kaikille soittajille tabletit jo kaksi vuotta sitten.",
      "",
      "Nyt noin puolet soittajista käyttää jo tablettia.",
      "",
      "Myös diginuotteihin voi tehdä omia merkintöjä.",
      "",
      "Osa soittajista kaipaa vielä paperinuotteja. Paperinuotti on esimerkiksi isompi kuin tabletti.",
      "",
      "Moni sinfoniaorkesteri luopuu paperinuoteista ja siirtyy digilaitteisiin.",
      "",
      "## Keskiviikon sää",
      "",
      "Vielä sääennuste.",
      "",
      "Keskiviikkona jatkuu enimmäkseen poutainen pakkassää.",
      "",
      "Pohjois-Lapissa tulee vähäisiä lumisateita.",
      "",
      "Päivälämpötila on suurimmassa osassa maata -10 ja -20 asteen välillä."
   ],
   "target" : "en",
   "source" : "fi"
}
