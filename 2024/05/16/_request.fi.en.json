{
    "q": [
        "# TV \\| Selkouutiset \\| torstai 16.5.2024",
        "",
        "Slovakian ampuminen. Työttömien määrä. Itsepalvelukauppa. Sää.",
        "",
        "## Slovakian pääministeriä ammuttu",
        "",
        "Ensin uutinen Slovakiasta.",
        "",
        "Slovakian pääministeriä on ammuttu.",
        "",
        "Slovakian pääministeriä Robert Ficoa ammuttiin keskiviikkona.",
        "",
        "Hyökkääjä ampui viisi kertaa. Yksi luoti osui pääministeriä vatsaan.",
        "",
        "Ampumisen jälkeen pääministeri vietiin sairaalaan.",
        "",
        "Slovakian pääministeriä on ammuttu.",
        "",
        "Slovakian varapääministeri kertoo, että pääministeri haavoittui vakavasti, mutta hän ei kuole.",
        "",
        "Ampumisesta epäilty mies on pidätetty. Ampumisen syy oli ehkä poliittinen.",
        "",
        "Euroopan valtionjohtajat ovat tuominneet ampumisen.",
        "",
        "Pääministeri Petteri Orpo sanoo, että ampuminen oli hyökkäys demokratiaa vastaan.",
        "",
        "## Työttömien määrä vähenee pian",
        "",
        "Sitten uutinen työelämästä.",
        "",
        " Suomessa työttömien määrä ei pian enää kasva.",
        "",
        "Työ- ja elinkeinoministeriö sanoo, että työttömien määrä kasvaa vielä tänä vuonna, mutta laskee ensi vuonna.",
        "",
        " Suomessa työttömien määrä ei pian enää kasva.",
        "",
        "Työttömiä on erityisesti rakennusalalla. Työpaikkoja on tarjolla erityisesti sosiaali- ja terveysalalla ja koulutusalalla.",
        "",
        "## Maaseudun itsepalvelukaupat",
        "",
        "Lopuksi uutinen Suomen maaseudulta.",
        "",
        "Maaseudun palveluja yritetään pelastaa itsepalvelukaupoilla.",
        "",
        "Pohjois-Savossa Kangaslammin kylälle perustettiin myymälä, joka on auki aina.",
        "",
        "Myyjä on paikalla osan ajasta. Muuna aikana asiakas avaa oven pankkikortilla.",
        "",
        "Maaseudun palveluja yritetään pelastaa itsepalvelukaupoilla.",
        "",
        "Asiakas kerää ostokset ja maksaa ostoksena itsepalvelukassalla.",
        "",
        "Kangaslammilla asuu tuhat ihmistä. Oma kauppa on heille tosi tärkeä, koska toiseksi lähin kauppa on yli 20 kilometrin päässä.",
        ""
    ],
    "source": "fi",
    "target": "en",
    "format": "text"
}