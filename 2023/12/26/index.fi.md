## Radio \| Selkouutiset \| tiistai 26.12.2023

Presidenttiehdokkaat. Sota Ukrainassa. Joulun liikenne. Suomalaisten jalat. Sää.

### Presidenttiehdokkaat

![ Kuva: Leena Luotio / Yle, Hilppa Hyrkäs / Yle](https://images.cdn.yle.fi/image/upload/c_crop,h_1080,w_1919,x_0,y_0/ar_1.7777777777777777,c_fill,g_faces,h_675,w_1200/dpr_1.0/q_auto:eco/f_auto/fl_lossy/v1703585205/39-1220354658aa55111eb6)

Presidenttiehdokkaat ovat erimielisiä siitä, onko Suomessa liian helppo elää yhteiskunnan tuilla.

Kolme ehdokasta sanoo, että Suomessa on liian helppo elää yhteiskunnan tuilla. Näin sanovat Jussi Halla-Aho, Sari Essayah ja Harry Harkimo.

Loput kuusi ehdokasta sanovat, että yhteiskunnan tuilla eläminen ei ole Suomessa liian helppoa. Näin sanovat esimerkiksi suosituimmat ehdokkaat eli Alexander Stubb ja Pekka Haavisto.

Suomalaisista noin 7 prosenttia saa esimerkiksi toimeentulotukea

Kaikki presidenttiehdokkaat sanovat, että Suomessa riidellään liikaa ja että presidentin pitää yhdistää kansaa.

Presidentinvaalit ovat 28. päivä tammikuuta

### Sota Ukrainassa

![Kuvassa on venäläisten sotalaiva, jota Ukraina ampui ohjuksella. Kuva: EPA/SEDAT SUNA](https://images.cdn.yle.fi/image/upload/c_crop,h_1869,w_3324,x_0,y_35/ar_1.7777777777777777,c_fill,g_faces,h_675,w_1200/dpr_1.0/q_auto:eco/f_auto/fl_lossy/v1703579070/39-1220342658a8d26acafc)

Ukraina on todennäköisesti tuhonnut ison venäläisen sotalaivan Mustallamerellä.

Ukrainan armeija ampui laivaa ohjuksella. Videokuvissa laiva on tulessa ja se on melkein uponnut.

Venäjä myöntää, että laiva vaurioitui Ukrainan iskussa.

Venäläisten mukaan iskussa kuoli yksi ihminen ja monta ihmistä loukkaantui.

Venäjä aloitti sodan Ukrainassa helmikuussa 2020.

### Joulun liikenne

![Jouluna autoteillä on paljon liikennettä. Kuva: Antti Aimo-Koivisto / Lehtikuva](https://images.cdn.yle.fi/image/upload/c_crop,h_2520,w_4480,x_0,y_464/ar_1.7777777777777777,c_fill,g_faces,h_675,w_1200/dpr_1.0/q_auto:eco/f_auto/fl_lossy/v1703345255/39-12200926586fc12360d0)

Joulun pyhäpäivät päättyvät tänään tiistaina.

Autoteillä on ollut paljon liikennettä eri puolilla Suomea.

Monet matkustivat sukulaisten luo viettämään joulua, ja tänään tiistaina he palaavat kotiin.

Eniten liikennettä on ollut iltapäivällä. Liikenne isoimmilla teillä jatkuu iltaan asti.

### Suomalaisten jalat

![Isoja kenkiä myydään paljon. Kuva: Simo Pitkänen / Yle](https://images.cdn.yle.fi/image/upload/c_crop,h_2800,w_4979,x_0,y_254/ar_1.7777777777777777,c_fill,g_faces,h_675,w_1200/dpr_1.0/q_auto:eco/f_auto/fl_lossy/v1695988704/39-1090454641edb4ca3dcc)

Suomalaisten jalat ovat kasvaneet. Miehet ja naiset ostavat isompia kenkiä kuin ennen

Kenkäkauppiaat kertovat, että naisilla 41 on nykyään tosi yleinen kengän koko. Monella naisella kengän koko on jopa 43.

Miehillä yleisin kengän koko on 43, mutta myös paljon isompia kokoja myydään enemmän ja enemmän.

Tutkijoiden mukaan suomalaisten jalat ovat kasvaneet, koska elintaso on noussut. Ihmisistä tulee pidempiä ja jalat kasvavat, kun heillä on hyvä elintaso ja paljon ruokaa.

### Sää

Keskiviikkona voi sataa vähän lunta. Lämpötila on -3:n ja -10:n asteen välillä.
