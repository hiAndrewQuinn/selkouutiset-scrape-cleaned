# TV Selkouutiset perjantai 12.1.2023

Sairaaloiden määrä. Itäraja kiinni. Sähkö. Sää.

**Voit lukea uutisten tekstit myös tästä:**

## Sairaaloiden määrä

Ensin uutinen sairaaloista.

Sairaaloiden määrää pitää vähentää Suomessa. Näin sanoo sosiaali- ja terveysministeriön työryhmä. Työryhmä esittää, että Suomessa on tulevaisuudessa 5-8 keskussairaalaa. Nyt Suomessa on 15 keskussairaalaa.

Sosiaali- ja terveysministeriön työryhmä esittää, että sairaaloiden määrää pitää vähentää.

Syynä on, että kaikkiin sairaaloihin ei ole tarpeeksi henkilökuntaa. Työryhmän puheenjohtaja Petri Virolainen:

-Ei ole kenenkään etu, että palvelu on lähellä, jos se on laadullisesti heikkoa. Meillä ei riitä osaajat kaikkiin niihin pisteisiin, joita meillä on tällä hetkellä.

## Itäraja kiinni

Seuraavaksi aiheena on Suomen itäraja.

Suomen ja Venäjän raja pysyy kiinni. Hallitus päätti, että raja on kiinni ainakin vielä kuukauden.

Suomen itäraja on ollut kiinni melkein koko ajan marraskuusta lähtien. Syynä on se, että Venäjä on lähettänyt ihmisiä hakemaan turvapaikkaa Suomesta.

Suomen ja Venäjän raja pysyy kiinni helmikuun 11. päivään asti. Sisäministeri Mari Rantanen sanoo, että Suomen on pakko pitää raja kiinni. Muuten Venäjä lähettää Suomeen lisää turvapaikanhakijoita.

## Sähkö

Nyt uutisen aiheena on sähkö.

Suomessa kulutettiin viime vuonna vähemmän sähköä kuin vuonna 2022. Sähkön kulutus laski 2 prosenttia. Teollisuus kulutti viime vuonna sähköä 6 prosenttia vähemmän kuin vuotta aiemmin.

Suomessa kulutettiin viime vuonna vähemmän sähköä kuin vuonna 2022.

Suomi sen sijaan tuotti sähköä enemmän kuin aikaisemmin. Sähkön tuotanto lisääntyi Suomessa viime vuonna 13 prosenttia. Tuulivoimaloita rakennettiin lisää ja Olkiluotoon valmistui uusi ydinvoimala.

## Sää

Vielä sääennuste.

Lauantaina lunta sataa monin paikoin maan länsi- ja keskiosissa. Pakkasta on yleisesti 2\...15 astetta. Pohjois-Lapissa on paikoin kylmempää.

