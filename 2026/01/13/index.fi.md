# TV | Selkouutiset | tiistai 13.1.2026

GNSS-häirintä. Venäjä-pakotteet. Kahvin hamstraaminen. Sää.

## GNSS-häirintä

Aluksi aiheena on satelliittipaikannus.

Satelliittipaikannuksen häirintä eli GNSS-häirintä on kasvanut Suomessa viime vuosina.

Häirinnästä on haittaa esimerkiksi lento- ja meriliikenteelle.

Satelliittipaikannuksen avulla lentokoneet ja laivat tietävät tarkkaan, missä ne ovat ja mihin ne menevät.

Maanmittauslaitoksen selvitys kertoo, että GNSS-häirintä on kasvanut, ja se on yleistä etenkin Itä-Suomessa.

Häirintä on lähtöisin Venäjältä.

## Venäjä-pakotteet

Sitten uutinen Venäjä-pakotteista.

Suomi ja Ruotsi haluavat uusia talouspakotteita Venäjälle.

Suomi ja Ruotsi haluavat, että EU:n alueelle ei enää tuoda esimerkiksi venäläisiä lannoitteita.

Ne myös haluavat, että eurooppalaisten luksustuotteiden vienti Venäjälle loppuu.

Lisäksi maat ehdottavat EU:n satamiin palvelukieltoa laivoille, jotka kuljettavat venäläistä öljyä, kaasua tai hiiltä.

Suomi ja Ruotsi haluavat kiristää Venäjä-pakotteita.

Suomen ja Ruotsin ulkoministerit kertoivat asiasta turvallisuuskokouksessa Sälenissä Ruotsissa.

## Kahvin hamstraaminen

Lopuksi puhumme kahvista.

Suomalaiset hamstraavat kahvia enemmän kuin ennen.

Hamstraaminen tarkoittaa sitä, että ostetaan kahvia varastoon monta pakettia, kun kaupassa on siitä hyvä tarjous.

Esimerkiksi S-ryhmän kaupoissa tarjouskahvia myytiin joulukuussa noin 20 prosenttia enemmän kuin vuotta aiemmin. Myös K-ryhmän kaupoissa on huomattu, että kahvitarjoukset kiinnostavat asiakkaita.

Ihmiset hamstraavat tarjouskahvia, koska kahvin hinta on noussut paljon, ja oma taloustilanne on ehkä tiukentunut.

Rita Vikman ja Hannu Herlevi kertovat, kuinka paljon kahvia he ovat hamstranneet.

\- Kehtaanko sanoa? Minulla on varmaan 18 pakettia.

\- Ehkä siellä varmaan on kymmenkunta pakettia yläkaappien ylähyllyillä.

Kauanko ne riittää?

\- Jaa-a, ehkä joku kuukausi, kaksi. Kahvia menee aika paljon.

## Keskiviikon sää

Vielä sääennuste.

Sää on pääosin poutaista eli sateetonta. Pilvisyys on runsasta.

Pakkanen on etelän 5 ja pohjoisen 25 asteen välillä.
