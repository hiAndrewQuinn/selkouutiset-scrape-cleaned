# TV \| Selkouutiset \| perjantai 16.8.2024

HUS. Kauranviljely. Drooni ruokakuljetuksessa. Sää

## HUS vähentää väkeä

Ensin uutinen isoista irtisanomisista sairaanhoidossa

HUS-yhtymä vähentää työntekijöitä. HUS arvioi, että työntekijöitä vähennetään ehkä jopa noin tuhat.

Vähennyksillä HUS haluaa säästää noin 50 miljoonaa euroa.

HUS vastaa erikoissairaanhoidosta Helsingin seudulla. HUSilla on noin 28 000 työntekijää.

HUS-yhtymä vähentää työntekijöitä.

Pääluottamusmies Nina Jaara sanoo, että näin isot vähennykset pidentävät potilasjonoja ja näkyvät myös hoidossa.

## Lapissa koeviljellään kauraa

Sitten aiheena on kauranviljely.

Lapissa koeviljellään tänä kesänä kymmeniä eri kauralajikkeita.

Koeviljelyn avulla halutaan saada selville lajikkeet, jotka menestyvät parhaiten pohjoisessa. Koeviljelyssä saadaan tietoa esimerkiksi siitä, miten päivän pituus vaikuttaa viljan kasvuun, tai miten eri lajikkeet kestävät rankkasadetta.

Lounais-Lapin Tervolassa koeviljellään kymmeniä eri kauralajikkeita.

Luonnonvarakeskuksen tutkija Juho Hautsalo sanoo, että ilmastonmuutoksen takia viljoja voi nyt kasvattaa pohjoisemmassa kuin ennen.

Kaura on valittu koeviljaksi, koska sillä on hyviä terveysvaikutuksia, sen kulutus kasvaa, ja se on kestävä satokasvi.

## Ruokaa droonilla

Sitten katsomme, miten ruokakuljetukset sujuvat droonilla.

Tämä drooni lennättää kerroshampurilaisia Espoon Suurpeltoon.

Kyseessä on ruokalähettifirma Foodoran testi, jossa kokeillaan ruoan kuljettamista asiakkaalle droonilla.

Foodoran toimitusjohtaja Jacob Segercranz sanoo, että tulevaisuudessa droonikuljetusta voidaan ehkä käyttää, jos tavaraa pitää toimittaa esimerkiksi saaristoon tai maaseudulle.

Tämä drooni pystyy kuljettamaan 3 kiloa tavaraa noin 80 kilometrin päähän.

## Lauantain sää

Vielä sääennuste.

Lauantaina etelässä ja idässä voi sataa. Muualla paistaa aurinko.

Lämpötila on koko maassa vähän yli 20 astetta.

