# TV | Selkouutiset | maanantai 27.10.2025

Jalkapallohuligaanit. Ähtärin eläinpuisto. Hirvikolarit. Sää.

## Jalkapallohuligaanit

Aluksi aiheena ovat jalkapallohuligaanit.

Jalkapallohuligaanien määrä Suomessa kasvaa. Poliisi sanoo, että heitä on tällä hetkellä 200-300. Määrä on yli kaksinkertaistunut 10 vuodessa.

Jalkapallohuligaanit ovat jalkapallon äärikannattajia. He häiriköivät vastustajajoukkueita ja niiden kannattajia.

Jalkapallohuligaanien määrä Suomessa kasvaa. Poliisi sanoo, että he käyttävät myös enemmän väkivaltaa kuin ennen.

Huligaanien väkivallan kohteeksi voivat joutua myös pelaajat ja ketkä tahansa muut ihmiset.

Asiasta kerrotaan lisää illan MOT-ohjelmassa TV1:ssä.

## Ähtärin eläinpuisto

Sitten uutinen Ähtärin eläinpuistosta.

Ähtärin eläinpuisto Etelä-Pohjanmaalla on sulkenut ovet yleisöltä.

Eläinpuisto oli eilen avoinna viimeistä päivää. Puistoon tuli paljon ihmisiä, jotka halusivat vielä kerran nähdä tutut eläimet.

Puisto ehti toimia Ähtärissä yli 50 vuotta. Siellä on tällä hetkellä yli 100 eläintä.

Ähtärin eläinpuisto suljettiin talousvaikeuksien takia.

Konkurssipesä on nyt myynyt eläinpuiston yhdistykselle, joka aikoo jatkaa eläinten hoitamista.

## Hirvikolarit

Lopuksi aiheena ovat hirvikolarit.

Suomessa sattuu keskimäärin noin 5 hirvikolaria päivässä.

Eniten hirvikolareita sattuu Kouvolassa ja Mikkelissä.

Iso osa hirvikolareista sattuu samoilla tieosuuksilla. Esimerkiksi Mikkelissä on 3 tieosuutta, joilla hirvi tulee auton eteen useammin kuin muualla.

Hirvikolareiden määrä Suomessa on kuitenkin vähentynyt tällä vuosikymmenellä.

Kolareita sattuu vähemmän esimerkiksi sen takia, että hirvien määrä on vähentynyt, ja autojen turvallisuus on parantunut

## Tiistain sää

Sääennuste.

Sää on tiistaina pilvistä. Lähes koko maassa tulee heikkoja vesisateita.

Lämpötila on +5 ja 10 asteen välillä. Lapissa lämmintä on vain muutama aste.
