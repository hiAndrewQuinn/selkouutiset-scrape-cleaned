# TV | Selkouutiset | keskiviikko 11.6.2025

USA:n mielenosoitukset. Kesätyösetelit. Helsinki Biennaali. Sää.

## USA:n mielenosoitukset

Aluksi ulkomaan uutinen.

USA:ssa mielenosoitukset leviävät.

Protestit alkoivat viime viikolla Los Angelesissa.

Kaupunkiin on nyt julistettu hätätila. Lisäksi ydinkeskustassa on kielletty ulkona liikkuminen yöaikaan.

Protestit ovat myös levinneet esimerkiksi New Yorkiin ja Chicagoon. Myös Teksasissa kansalliskaarti on määrätty kadulle pitämään järjestystä yllä.

USA:ssa mielenosoitukset laajenevat.

Mielenosoittajat vastustavat ratsioita, joissa poliisi ottaa kiinni siirtolaisia.

## Kesätyösetelit

Sitten kotimaahan. Aiheena ovat kesätyösetelit.

Jopa tuhansia kesätyöseteleitä jää käyttämättä.

Setelin tarkoitus on helpottaa nuorten pääsyä kesätöihin.

Kesätyösetelin myöntää yleensä kunta. Seteli korvaa työnantajalle osan nuoren työntekijän palkasta.

Jopa tuhansia seteleitä jää käyttämättä, koska kesätöitä on tarjolla vähemmän kuin ennen.

Esimerkiksi Helsingissä ja Lahdessa kesätyöseteleístä on viime vuosina käytetty vain noin 30 prosenttia.

## Helsinki Biennaali

Sitten kulttuuria.

Helsingissä on avattu taiteen suurtapahtuma Helsinki Biennaali.

Taideteoksia voi nähdä Helsingin taidemuseossa, Esplanadin puistossa ja Vallisaaressa Helsingin edustalla.

Esillä on lähes 40 taiteilijan tai taitelijaryhmän töitä Suomesta ja maailmalta.

Mukana on esimerkiksi ääniteoksia, media- ja tekstiilitaidetta ja veistoksia. Niitä yhdistävät luontoteema ja ekologiset arvot.

Esimerkiksi tässä Dzamil Kamangerin ja Kalle Hammin ötökkäryijyssä on järviruokoa, risuja ja männyn käpyjä. Teos on myös hyönteisten koti.

Helsinki Biennaali jatkuu syyskuulle asti.

## Torstain sää

Vielä sääennuste.

Sää on etelässä pilvistä ja monin paikoin sateista.

Pohjoisessa on poutaisempaa, mutta sadekuuroja voi tulla myös Lapissa.
