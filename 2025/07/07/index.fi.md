# TV | Selkouutiset | maanantai 7.7.2025

Texasin tulvat. Nuorten velkaantuminen. Uudet alokkaat. Sää.

## Texasin tulvat

Aluksi kerromme Texasin tulvista.

USA:ssa Texasissa on ollut pahoja tulvia.

Tulvissa on kuollut jo yli 80 ihmistä. Kuolleiden joukossa on myös paljon lapsia.

Kuolleiden määrä voi vielä kasvaa, koska kymmeniä ihmisiä on kateissa.

Texasissa on ollut pahoja tulvia.

Rankkasateet saivat Guadalupejoen tulvimaan. Joen vesi nousi lähes 10 metriä.

Tulvaveden alle jäi autoja, taloja, ihmisiä ja esimerkiksi lasten kesäleiri.

## Nuorten maksuvaikeudet

Sitten kerromme nuorten velkaantumisesta.

Monet nuoret velkaantuvat nyt asumismaksujen takia.

Asiasta kertoo Intrum. Intrum on firma, joka perii ihmisiltä velkoja.

Intrum sanoo, että maksuvaikeudet ovat kasvaneet eniten 18-24 -vuotiailla nuorilla aikuisilla.

Nuorilla on maksuvaikeuksia on enemmän kuin ennen, koska työttömyys on kasvanut nopeasti ja sosiaaliturvaa on heikennetty. Esimerkiksi asumistukea on leikattu.

Monien nuorten on vaikea saada raha riittämään vuokraan.

## Uudet alokkaat

Nyt aiheena on varusmiespalvelus eli armeija.

Uudet alokkaat aloittavat tänään varusmiespalveluksen. Armeijan aloittaa yli 12 000 nuorta miestä ja naista.

Suomessa kaikkien miesten pitää mennä armeijaan tai siviilipalvelukseen, sen jälkeen kun he ovat täyttäneet 18 vuotta. Naisille armeija on vapaaehtoinen.

Uudet alokkaat aloittavat tänään varusmiespalveluksen.

Aluksi kaikkien pitää käyttää kasvomaskeja yhteisissä tiloissa. Maskeilla halutaan estää hengitystieinfektioiden leviämistä.

## Tiistain sää

Vielä sääennuste.

Tiistaina sää vaihtelee.

Etelässä ja idässä sataa ja ukkostaa. Sade voi olla rankkaa.

Muualla on poutaa.

Lämpötila on 10-18 astetta.
