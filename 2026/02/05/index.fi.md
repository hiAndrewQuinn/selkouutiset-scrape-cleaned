# Selkouutiset | torstai 5.2.2026

Puoluekannatus. Opi Suomea. Perjantain sää.

## Puoluekannatus

Aluksi uutinen politiikasta.

Yle on taas kysynyt suomalaisilta, mitä puoluetta he kannattavat.

Suosituin puolue on edelleen SDP. SDP:tä kannattaa 25 prosenttia suomalaisista.

SDP:n kannatus on noussut. SDP on oppositiopuolue eli se ei ole hallituksessa.

Toiseksi suosituin puolue on edelleen Kokoomus.

Kokoomuksen kannatus on melkein 19 prosenttia. Kokoomus on hallituspuolue ja myös pääministeri Petteri Orpo on kokoomuksesta.

Kolmanneksi suosituin puolue on nyt Keskusta. Sen kannatus on 14 prosenttia.

Keskusta nousi kolmanneksi, koska perussuomalaisten kannatus laski. Keskusta ei ole hallituksessa.

Neljänneksi suosituin puolue on nyt perussuomalaiset. Perussuomalaisten kannatus on noin 13 prosenttia. Perussuomalaiset on hallituksessa.

Ylen kannatuskysely kertoo, että SDP:n johtoasema on vahvistunut ja että perussuomalaiset on pudonnut neljänneksi suosiossa.

## Opi suomea -videot

Nyt uutinen suomen kielen oppimisesta.

Yle Oppiminen on aloittanut uuden palvelun TikTokissa.

@yleopisuomea-tilillä julkaistaan joka päivä lyhyt video, jossa opetetaan yksi suomen kielen sana.

Videossa on myös puhekielen esimerkkilause.

Tässä videossa kerrotaan, mitä tarkoittaa *torkuttaa*.

Videot sopivat kaikille ihmisille, jotka haluavat oppia suomea.

Tässä videossa opetellaan, mitä tarkoittaa *unelmoida*.

Yle Oppiminen opettaa nyt suomea TikTokissa.

Videoiden avulla voi harjoitella tavallisia sanoja ja oppia, miten suomea käytetään.

Katsotaan vielä kokonaan yksi video. Siinä opetellaan sana *pistorasia*.

*(Katsotaan Pistorasia -video)*

Videot ovat myös Yle Areenassa, YouTubessa ja verkkosivulla yle.fi/opisuomea.

## Perjantain sää

Vielä sääennuste.

Perjantaina pohjoisessa on enimmäkseen pilvistä ja paikoin sataa vähän lunta.

Maan etelä- ja keskiosassa on aurinkoista.

Pakkasta on 10-15 astetta.

Pohjoisessa 5-10 astetta.
