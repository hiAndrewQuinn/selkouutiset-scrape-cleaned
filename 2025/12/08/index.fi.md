# TV | Selkouutiset | maanantai 8.12.2025

Tulipalot. TV:n selkouutiset 10 vuotta. Kylässä yleisön luona. Sää.

## Tulipalot

Suomessa on viikonloppuna ollut monta vakavaa tulipaloa.

Savonlinnassa äiti ja kolme lasta kuolivat omakotitalon tulipalossa lauantaina.

Varkaudessa yksi ihminen kuoli rivitalon tulipalossa eilen.

Valkeakoskella paloi jalkapallokentän katsomo. Poliisi sanoo, että joku sytytti palon ehkä tahallaan.

## Syntymäpäivä

Ylen selkouutisten TV-lähetys täyttää 10 vuotta.

Yle aloitti selkokieliset uutiset televisiossa ensimmäisenä maailmassa.

Yleisö on toivonut selkouutisiin erityisesti uutisia kotimaasta.

Suomessa selkokieltä tarvitsee yli 800 000 ihmistä.

Nyt lähdemme tapaamaan yleisöä.

## Iso-Britannian suurlähetystö

Suurlähettiläs **Laura Davies**.

\- Ylen selkouutiset on ihanat. Minä katson lähes joka päivä ja katsomisen jälkeen minä luen tekstin ääneen.

\- Arvostan sitä, että se on vaihtelevaa. Se kertoo politiikasta ja taloudesta, mutta myös kulttuurista ja pienistä asioista. Esimerkiksi Norppalivestä tai juhannuksen liikenteestä. Se on kuin ikkuna Suomeen.

## Axxell-monikulttuurisuuskeskus

Opiskelija **Tetjana Korol**.

\- Katsominen on hyvä tapa oppia suomea ainakin minulle. Se auttaa minua kuuntelemaan suomea ja kehittää minun kielitaitoani. Ensin minä katsoin vain Yle-uutiset selkosuomeksi, mutta nyt minä katsoin kaikki uutiset, jotka kiinnostavat minua.

\- Lisäksi minä opin uusia sanoja eri elämänalueilta, kuten taloudesta, politiikasta, luonnosta ja muista.

## Haavikon valmennuspiste

**Janne Oskari Parkkonen**

\- Minä tykkään uutisista tosi paljon.

Millaisista aiheista sinä haluat nähdä uutisia?

\- Politiikasta. Ukrainan sota. Kulttuuriuutisista tykkään paljon.

**Roni Räsänen**

\- Uutisissa puhutaan paljon Ukrainasta ja Yhdysvalloista ja politiikasta paljon ja leikkauksista, rahaleikkauksista.

Tuleeko siellä uutisissa jostakin aiheesta sinun mielestä jo ihan liikaa?

\- Ei mistään. Kaikki on OK uutisia.

## Miljan palvelutalo

**Annikki Luukkonen**

\- Kyllä se oli hyvin selvä ja ymmärsi jokaisen sanan. Lapset oli aivan ihania.

**Riitta Kemilä**

\- Minäkin olen suurkuluttaja ja katson kaikki uutiset koko päivän tai illan, illallahan niitä enemmän tulee. Olen sitä mieltä, että selkouutiset on hyvä keksintö.

Olisiko teillä minkälaisia terveisiä meidän kymmenvuotiaalle lähetykselle nyt?

**Hilja Kettunen**

\- Tietysti ainakin onnitella voi kymmenvuotisesta kaudesta kyllä ja hyvin eteenpäin mennään.

**Kaarina Häkli**

\- Varmaankin näitä erityisiä ryhmiä, joille selkouutiset on tarkoitettu, niin lisää heidän tarvitsemiaan asioita. Ja sitten vielä vanhusten asioita voisi olla.

## Tiistain sää

Vielä sääennuste.

Tiistaina pohjoisessa sataa kevyesti lunta, muualla sataa vettä tai räntää.

Lapissa on päivällä pakkasta. Muualla lämpötila on 0 ja +5 asteen välillä.
