# TV | Selkouutiset | perjantai 5.9.2025

Palestiina-lausuma. Vahvat huumeet. Milan Jaff karkotetaan. Sää

## Suomi mukaan Palestiina-julkilausumaan

Ensin uutinen YK:n Palestiina-julkilausumasta.

Ulkoministeri Elina Valtonen sanoo, että Suomi tukee Palestiinan valtion perustamista.

Suomi liittyy YK:n julkilausumaan, jossa halutaan tukea kahden valtion mallia. Kaksi valtiota ovat Israel ja Palestiina.

Nyt palestiinalaisilla ei ole omaa valtiota. Palestiinalaisten alueet Gazassa ja Länsirannalla ovat osa Israelin valtiota.

Hallitus on Palestiina-julkilausumasta erimielinen. Hallituspuolue kristillisdemokraatit ei kannata Suomen liittymistä YK:n Palestiina-julkilausumaan.

## Suomeen tulee vahvoja huumeita

Seuraavaksi uutinen vahvoista huumeista.

Suomeen voi levitä pian uusia, vahvoja huumeita, sanoo huumetyön asiantuntija.

Asiantuntija sanoo, että uusista huumeista on jo merkkejä. Uudet huumeet ovat vahvempia kuin esimerkiksi alfa-PVP.

Alfa-PVP eli peukku aiheuttaa nyt paljon ongelmia Suomessa. Se aiheuttaa esimerkiksi väkivaltaa. Alfa-PVP:n käyttö on kasvanut Suomessa nopeasti.

Ministerit keskustelevat tänään alfa-PVP:stä. He yrittävät keksiä keinoja, joilla huumeesta päästään eroon.

Suomeen voi levitä pian uusia, vahvoja huumeita, sanoo asiantuntija.

## Milan Jaff karkotetaan Irakiin

Lopuksi uutinen somejulkkis Milan Jaffin karkottamisesta Irakiin.

Milan Jaff karkotetaan Irakiin, koska hän on tehnyt paljon rikoksia Suomessa. Milan Jaff on suomalaisille tuttu sosiaalisesta mediasta.

Jaff tuli Irakista Suomeen 8 vuotta sitten. Hän teki Suomessa vakavia rikoksia ja joutui vankilaan.

Hän oli mm. katujengissä, jossa ammuttiin aseilla.

Jaff sanoo, että hän lähtee takaisin Irakiin vapaaehtoisesti.

Jaff voi saada tuhansia euroja rahaa Suomelta, koska hän lähtee vapaaehtoisesti.

## Lauantaina ehkä hellettä

Vielä sääennuste.

Huomenna Lapissa sataa vähän vettä.

Muualla maassa on poutaa eli ei sada.

Paikoin paistaa aurinko. Paikoin on pilvistä.

Päivä on tosi lämmin.

Lämpötila voi olla 25 astetta.
