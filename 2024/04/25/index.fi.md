# TV \| Selkouutiset \| torstai 25.4.2024

Kysely. Muoti. Luontolive. Sää.

## Kysely EU-parlamentin jäsenille

Ensin uutinen Ylen kyselystä.

Yle teki kyselyn suomalaisille Euroopan parlamentin jäsenille. Kysely liittyy Ukrainan sotaan.

Kysely kertoo, että moni parlamentin jäsen haluaa lähettää EU-maiden sotilaita Ukrainaan, jos Ukraina muuten häviää sodan Venäjää vastaan. 5 parlamentin jäsentä sanoo, että EU:n pitää lähettää sotilaita, jos Ukraina häviää sodan.

4 parlamentin jäsentä sanoo, että sotilaita ei pidä lähettää. 4 parlamentin jäsentä ei ota kantaa asiaan.

5 suomalaista Euroopan parlamentin jäsentä haluaa lähettää EU-maiden sotilaita Ukrainaan, jos Ukraina uhkaa hävitä sodan Venäjää vastaan.

## Muoti eri vuosisadoilla

Nyt aiheena on muoti.

Tampereella esitellään muotia eri vuosisadoilta. Näyttely on Museo Milavidassa. Esillä on yhteensä 30 pukua, jotka kuuluisat muotisuunnittelijat ovat suunnitelleet.

Näyttelyn vanhin asu on ranskalaisen naisen puku 1770-luvulta.

Tämä puku on uusi. Näyttelijä Alma Pöysti käytti pukua elokuvagaalassa tänä talvena.

Tampereella esitellään muotia eri vuosisadoilta. Näyttely on auki ensi vuoden maaliskuuhun asti.

## Luontolive

Lopuksi uutinen luontokameroista.

Itämeren norppien elämää voi seurata luontojärjestö WWF:n nettisivuilla. Norppalive lähettää ohjelmaa norpan elämästä. Kamera kuvaa, kun norpat makaavat Saaristomeren rantakivillä.

WWF:n luontoliveä voi katsoa osoitteessa [wwf.fi/luontolive](https://wwf.fi/luontolive/itamerennorppa/).

WWF:n sivuilla voi seurata myös sääksiperheen elämää. Sääksi on suurikokoinen petolintu.

## Sää

Vielä sääennuste.

Maan länsiosassa sekä Pohjois-Pohjanmaalla ja Kainuussa sataa perjantaina räntää. Etelässä ja idässä voi sataa vähän vettä. Lapissa on poutaa eli ei sada. Lämpötila on noin + 5 astetta.

