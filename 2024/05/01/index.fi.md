# TV \| Selkouutiset \| tiistai 30.4.2024

Kansanedustaja Timo Vornanen. Työttömyys. Shoppailu. Sää.

## Kansanedustaja Timo Vornanen

Aluksi uutinen kansanedustaja **Timo Vornasesta**.

Perussuomalaisten puheenjohtaja **Riikka Purra** ei enää luota puolueen kansanedustaja Timo Vornaseen.

Syy on se, että poliisi epäilee, että Vornanen on tehnyt rikoksen

Kansanedustaja Vornanen ampui viime perjantaina aseella maahan ravintolan edessä Helsingin keskustassa. Hän osoitti aseella myös muita ihmisiä.

Vornanen oli poliisi ennen kuin hänestä tuli kansanedustaja.

Perussuomalaisten puheenjohtaja Riikka Purra sanoo, että hän ei luota kansanedustaja Timo Vornaseen.

Perussuomalaiset pohtivat torstaina, voiko Vornanen olla heidän ryhmän jäsen eduskunnassa.

## Työttömyys

Sitten uutinen työelämästä.

Työttömyys lisääntyy Suomessa. Tutkijat sanovat, että työttömyys lisääntyy vielä monta kuukautta, mutta sitten tilanne on parempi.

Tähän mennessä työttömyys on ollut etenkin rakennusalan ongelma.

Monissa muissa ammateissa tilanne on parempi kuin rakennusalalla.

Työttömyys lisääntyy Suomessa vielä monta kuukautta.

Nyt on riski, että työttömyys alkaa lisääntyä myös muissa ammateissa kuin rakennusalalla.

Tutkijat sanovat, että työttömyys voi levitä muihin ammatteihin, jos maailman taloudessa tulee joku ikävä yllätys.

## Shoppailu

Sitten uutinen shoppailusta.

Shoppailu on ihmisille yleisempi ongelma kuin ennen.

Ihmiset ostavat tavaroita, joita he eivät tarvitse. He kuluttavat liikaa rahaa.

Tutkijat sanovat, että internetin kaupoissa on liian helppo shoppailla.

Shoppailu aiheuttaa joillekin ihmisille isoja ongelmia taloudessa.

Etenkin kiinalaiset internet-kaupat käyttävät paljon tekoälyä, joka houkuttelee ostamaan.

Esimerkiksi kiinalainen Temu internet-kauppa on nykyään tosi suosittu Suomessa.

Se on jo suositumpi kuin E-bay, Amazon ja Zalando.

## Sää

Vielä sääennuste.

Keskiviikkona sää on lämmin ja aurinkoinen. Etelässä on +17 astetta. Pohjoisessa on +10 astetta.

