# TV \| Selkouutiset \| Maanantaina 1.7.2024

Ranskan vaalit \| Myrsky \| Aarikka \| Sää

## Ranskan vaalit

Ranskassa laitaoikeiston puolue on voittanut parlamenttivaalit.

Puoleen puheenjohtaja **Jordan Bardella** haluaa olla Ranskan seuraava pääministeri.

Laitaoikeiston voitto Ranskassa voi vaikuttaa koko Eurooppaan.

Ranskan laitaoikeisto ei ole esimerkiksi kovin innokas auttamaan Ukrainaa sodassa Venäjää vastaan.

Ranskan laitaoikeisto ei myöskään tykkää Euroopan unionista eli EU:sta kovin paljon.

Ranskan vaaleissa on kaksi kierrosta. Toinen kierros on ensi sunnuntaina.

## Myrsky

Myrsky aiheutti lauantaina vakavan onnettomuuden Pudasjärvellä Länsi-Suomessa.

Aikuinen nainen kuoli, kun tuuli kaatoi ison kännykkämaston hänen päälleen.

Paikalla oli monta tuhatta ihmistä, koska Pudasjärvellä oli iso kristillinen tapahtuma eli Suviseurat.

Myrsky aiheutti lauantaina vakavan onnettomuuden. Myrsky kaatoi kännykkämaston naisen päälle.

Poliisi tutkii oliko mastossa joku vika, koska se kaatui tuulessa.

Viikonloppuna myrsky teki tuhoa myös Itä-Suomessa. Siellä puut kaatuivat talojen päälle.

## Aarikka

Kuuluisa suomalainen muotoilufirma Aarikka täyttää 70 vuotta.

Esimerkiksi Aarikan korut ja koriste-esineet ovat olleet suosittuja.

Aarikan perusti **Kaija Aarikka**. Hän osti ensin firman, joka teki nappeja vaatteisiin.

Sitten hän alkoi tehdä myös monia muita tuotteita.

Kuuluisa suomalainen muotoilufirma Aarikka täyttää 70 vuotta.

Sanotaan, että Aarikan tuotteissa on paljon iloa ja leikkiä.

## Sää

Vielä sääennuste.

Lapissa voi tiistaina sataa ja ukkostaa. Myös maan keskiosassa voi sataa.

Lämpötila on Lapissa noin 15 astetta, muualla 20--25 astetta.

