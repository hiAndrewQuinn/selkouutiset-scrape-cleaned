# Radio | Uutisviikko selkosuomeksi | sunnuntai 10.8.2025

Tasoristeykset.

Kuuntele

Voit lukea uutiset samanaikaisesti alta.

Uutisviikon aiheena ovat tällä kertaa rautateiden ja maanteiden tasoristeykset. Suomessa sattui viikon aikana monta onnettomuutta, joissa juna ja auto törmäsivät. Suomessa on paljon vaarallisia tasoristeyksiä.

Kerromme nyt aiheesta lisää.

## Tasoristeyksissä useita onnettomuuksia

![Onnettomuudessa romuttunut pakettiauto.](https://images.cdn.yle.fi/image/upload/c_crop,h_3203,w_5695,x_7,y_38/ar_1.7777777777777777,c_fill,g_faces,h_431,w_767/dpr_1.0/q_auto:eco/f_auto/fl_lossy/v1754478471/39-15036366893356c2de7e)

Avaa kuvien katselu

Kuva: Kalle Mäkelä / Yle

Suomessa tapahtui viikon aikana 4 onnettomuutta, joissa juna ja auto törmäsivät. Onnettomuuksissa kuoli 3 ihmistä. Onnettomuudet tapahtuivat Siilinjärvellä, Turussa, Loimaalla ja Heinävedellä.

Onnettomuudet sattuivat tasoristeyksessä. Tasoristeyksessä autotie ja junarata kohtaavat. Onnettomuus sattuu, kun autoilija ylittää junaradan. Autoilija ei jostain syystä huomaa, että juna lähestyy risteystä.

Suomessa on 2000-luvulla tapahtunut yhteensä yli 500 onnettomuutta tasoristeyksissä.

## Vaaralliset tasoristeykset

![Autoja Pallon tasoristeys Lappeenrannassa](https://images.cdn.yle.fi/image/upload/c_crop,h_2243,w_3993,x_0,y_0/ar_1.7777777777777777,c_fill,g_faces,h_431,w_767/dpr_1.0/q_auto:eco/f_auto/fl_lossy/v1691580246/39-115415964d37569773cc)

Avaa kuvien katselu

Kuva: Kare Lehtonen / Yle

Suomessa on paljon vaarallisia tasoristeyksiä. Erittäin vaarallisia tasoristeyksiä on yli 50. Tasoristeys on vaarallinen, jos junaradan edessä ei ole varoituslaitetta. Varoituslaite voi olla puomi tai liikennevalo. Vaarallisessa tasoristeyksessä autoilijan on myös vaikea nähdä, lähestyykö risteystä juna.

Viranomainen sanoo, että tasoristeysten pitää olla turvallisempia kuin nyt. Tasoristeysten muuttaminen maksaa kuitenkin paljon rahaa. Lisäksi maanomistaja ehkä tekee valituksen uuden tien reitistä. Valituksen käsittely oikeudessa kestää kauan.

## Ajaminen tasoristeyksessä

![Auto ylittämässä tasoristeystä.](https://images.cdn.yle.fi/image/upload/c_crop,h_4536,w_8062,x_0,y_0/ar_1.7777777777777777,c_fill,g_faces,h_431,w_767/dpr_1.0/q_auto:eco/f_auto/fl_lossy/v1754403579/39-150323168920cd6befe1)

Avaa kuvien katselu

Kuva: Sami Takkinen / Yle

Autoilijan pitää lähestyä tasoristeystä varovasti. Autoa pitää ajaa hiljaa, kun junarata on lähellä. Autoilijan pitää katsoa monta kertaa molempiin suuntiin, jos tasoristeyksessä ei ole puomia.

Autoilijan pitää muistaa, että juna ei voi väistää pois kiskoilta. Juna myös pysähtyy hitaasti.

Jos sää on huono, tasoristeystä ei ehkä kannata ylittää ollenkaan. Autoilijan kannattaa valita toinen reitti.

## Kertaus

Uutisviikon aiheena olivat maantien ja junaradan tasoristeykset. 3 ihmistä kuoli viikon sisällä onnettomuuksissa, joissa juna ja auto törmäsivät. Suomessa on paljon vaarallisia tasoristeyksiä. Tasoristeyksen muuttaminen on kallista.

Tässä oli Uutisviikko selkosuomeksi. Tavataan taas, kuulemiin!
