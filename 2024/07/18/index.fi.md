# TV \| Selkouutiset \| torstai 18.7.2024

Eduskunta. Hampurilaiset. Elokuva. Sää

## Eduskunta

Aluksi uutinen eduskunnasta.

Kansanedustaja **Timo Vornasen** rikostutkinta on valmis.

Poliisi epäilee, että Vornanen on esimerkiksi aiheuttanut vaaratilanteen ja tehnyt kaksi laitonta uhkausta.

Vornanen myöntää, että hän ampui keväällä maahan ravintolan edessä Helsingin keskustassa.

Hän on myös kertonut poliisille, että hänellä on ollut eduskunnan työhuoneessa mukana ase kaksi kertaa.

Kansanedustaja Timo Vornasen rikostutkinta on valmis.

Nyt syyttäjä harkitsee, nostaako se asiassa rikossyytteen.

## Hampurilaiset

Sitten uutinen hampurilaisista.

Suomalaiset syövät paljon laatuhampurilaisia.

Laatuhampurilaisissa on paremmat raaka-aineet kuin tavallisissa hampurilaisissa.

Laatuhampurilaiset myös maksavat vähän enemmän.

Laatuhampurilaisten suosio on kasvanut. Siksi hampurilaisravintoloita on tullut lisää.

Syy on ehkä hinta. Hampurilaiset ovat halvempia kuin hieno ravintolaruoka.

Tutkijat sanovat silti, että hampurilaisia ei kannata syödä usein.

Hampurilainen on melko epäterveellinen ruoka. Lisäksi lihan tuotanto on huono ilmastolle.

## Elokuva

Sitten uutinen elokuvista.

Elokuva Inside Out 2 on tullut Suomeen.

Se on ollut maailmalla tosi iso menestys.

Inside Out 2 on animaatioelokuva. Siinä ei ole ihmisnäyttelijöitä.

Elokuva kertoo, millaista on murrosikä. Päähenkilö on 11 vuotta vanha tyttö. Iso osa elokuvasta tapahtuu tytön pään sisässä.

Elokuva Inside Out 2 on saanut ensi-illan Suomessa.

Se on saanut paljon huomiota.

Tekijät ovat perehtyneet murrosiän psykologiaan. Liian synkkiä asioita, kuten nuorten masennusta, elokuva ei silti käsittele

## Sää

Vielä sääennuste.

Huomenna sataa vettä ja ukkostaa. Sade ei kestä koko päivää.

Länsirannikolla ja Itä-Lapissa ei sada. Lämpötila on noin 20 astetta.

