# TV \| Selkouutiset \| keskiviikko 28.2.2024

Etähoito. Jätetuonti. Jaakko Teppo. Sää.

*Voit lukea uutisten tekstit myös alta:*

## Etähoito

Aluksi uutinen etähoidosta.

Terveydenhuollossa halutaan lisätä etähoitoa.

Tässä sairaanhoitaja keskustelee potilaan kanssa viesteillä. Etähoito voi tapahtua myös puhelimessa tai videopuhelussa.

Etähoito säästää rahaa.

Etähoitoa voidaan käyttää perusterveydenhuollossa. Esimerkiksi lääkäri voi kertoa tutkimustuloksista. Etätapaamisissa lääkäri voi myös esimerkiksi seurata potilaan vointia.

Terveydenhuollossa halutaan lisätä etähoitoa.

Asiantuntijat sanovat, että noin puolet ihmisistä voidaan hoitaa etähoidolla.

Etähoidon määrä vaihtelee eri alueilla. Kainuun hyvinvointialueella etähoidon osuus on 70 prosenttia.

## Jätetuonti

Nyt uutinen jätteiden tuonnista Suomeen.

Tässä revitään auki jätepaaleja Kilpilahdessa Porvoossa. Jäte on tuotu Suomeen Italiasta.

Suomessa jäte poltetaan voimalaitoksissa. Jätteestä saadaan paljon energiaa.

Jätteen tuonti Suomeen kasvaa nopeasti. Viime vuonna Suomeen tuotiin jätettä enemmän kuin koskaan ennen. Tuontijätteen määrä yli kaksinkertaistui edellisvuodesta.

Suomen polttolaitoksilla on pulaa polttojätteestä. Siksi jätteen tuonti Suomeen kasvaa.

Suomeen on rakennettu paljon polttolaitoksia. Samalla esimerkiksi puujätteen tuonti Venäjältä on loppunut.

Suomessa jätteiden määrä vähenee, koska kierrätys lisääntyy. Siksi jätetuonti ulkomailta ehkä kasvaa paljon lähivuosina.

## Muusikko Jaakko Teppo

Lopuksi uutinen muusikko **Jaakko Teposta**.

Muusikko Jaakko Teppo on kuollut.

Jaakko Teppo lauloi paljon köyhän kansan elämästä.

Tepon tunnetuimpia kappeleita olivat *Pamela, Hilma ja Onni* sekä *Työttömän laulu*.

Tepon lauluissa ja esiintymisissä oli paljon huumoria. Teppo esiintyi yli 5 000 kertaa.

Muusikko Jaakko Teppo on kuollut. Teppo oli 71-vuotias. Jaakko Tepon muusikon ura kesti 30 vuotta.

## Sää

Vielä sääennuste.

Pilvisyys on runsasta. Lounais-Lapissa tulee lumikuuroja. Muualla on poutaa. Lämpötila on -3 ja +3 asteen välillä. Etelätuuli on kohtalaista.

