# Radio \| Uutisviikko selkosuomeksi \| sunnuntai 11.8.2024

Suomen rahat

Uutisviikon aihe on tällä kertaa Suomen rahat ja talous.

Suomen taloudella menee huonommin kuin keväällä luultiin.

Tällä viikolla taloudesta saatiin uusia tietoja.

Nyt lisää Suomen talouden tilanteesta. Se vaikuttaa kaikkien elämään.

## 12 miljardia uutta velkaa

![Viime vuoden lopussa Suomella oli 156 miljardia euroa velkaa. Kuva: Pixabay ](https://images.cdn.yle.fi/image/upload/c_crop,h_2347,w_4170,x_0,y_0/ar_1.7777777777777777,c_fill,g_faces,h_431,w_767/dpr_1.0/q_auto:eco/f_auto/fl_lossy/v1723015333/39-132912466b31efa5e3b6)

Suomen talouden tilanne on heikko.

Ensi vuonna Suomen menot ovat 88 miljardia euroa.

Tulot ovat vain 76 miljardia euroa.

Siksi Suomi ottaa uutta velkaa yli 12 miljardia euroa.

Suomen talouden huonoon tilanteeseen on monta syytä.

Ehkä tärkein syy on, että suomessa on liian vähän firmoja, jotka menestyvät.

Monen ison suomalaisen firman tilanne on huono.

## Omat rahat eivät riitä

![Terveydenhuoltoon menee rahaa, kun suomalaiset vanhenevat. Kuva: Sampo Saikkonen / Yle](https://images.cdn.yle.fi/image/upload/c_crop,h_3249,w_5777,x_16,y_342/ar_1.7777777777777777,c_fill,g_faces,h_431,w_767/dpr_1.0/q_auto:eco/f_auto/fl_lossy/v1692788384/39-99377562f660775c26b)

Tällä viikolla saatiin uutta tietoa Suomen rahatilanteesta.

Suomella on paljon velkaa. Velan määrä on kasvanut jo monta monta vuotta.

Velan kanssa voi tulla ongelmia, jos velkaa on liikaa.

Siksi hallitus haluaa vähentää velan määrää

Samaan aikaan Suomessa on isot julkiset palvelut.

Se tarkoittaa, että valtio maksaa ison osan esimerkiksi terveydenhuollosta.

Sairaalat, terveyskeskukset ja lääkäreiden ja hoitajien palkat maksavat paljon.

Paljon rahaa menee myös työttömyystukeen, asumistukeen, toimeentulotukeen ja moniin muihin tukiin.

Suomi käyttää erilaisiin tukiin enemmän rahaa kuin monet muut maat.

Suomi on maksanut palvelut ja tuet velkarahalla, koska Suomen omat rahat eivät riitä.

## Parempaa odotetaan

![Nouseeko aurinko vihdoin Suomen taloudessa? Kuva: Nella Nuora / Yle](https://images.cdn.yle.fi/image/upload/c_crop,h_3375,w_6000,x_0,y_244/ar_1.7777777777777777,c_fill,g_faces,h_431,w_767/dpr_1.0/q_auto:eco/f_auto/fl_lossy/v1671593634/39-89184061b88214371c0)

Suomi on odottanut kauan, että sen talous paranee. Siitä on pieniä merkkejä.

Esimerkiksi teknologia-alan firmat uskovat, että paremmat ajat ovat edessä.

Nykyään niillä on silti huono tilanne. Niiden asiakkaat ovat tilanneet vain vähän tuotteita.

Tilaukset ovat vähentyneet jo yli vuoden ajan.

Firmat luottavat silti, että ehkä tämän vuoden lopussa asiat muuttuvat parempaan suuntaan.

## Kertaus

Uutisviikon aihe oli Suomen talous. Kerrataan vielä tärkeimmät asiat.

Suomi on ongelmissa talouden kanssa.

Suomen isot firmat eivät menesty ja velkaa on paljon.

Pieniä merkkejä paremmasta ehkä on.

Tämä oli uutisviikko selkosuomeksi. Tavataan taas, kuulemiin!

