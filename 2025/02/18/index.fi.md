# TV \| Selkouutiset \| tiistai 18.2.2025

Helsingin areena. Pienet lukiot. Korjausfirmat. Sää.

## Helsingin areena

Ensin uutinen Helsingin areenasta.

Helsingin areenalla on uusi omistaja. Suomalainen firma Trevian osti Helsingin areenan.

Areenalla oli aikaisemmin venäläiset omistajat. Areenalla ei ollut mitään toimintaa sen jälkeen, kun Venäjä hyökkäsi Ukrainaan noin 3 vuotta sitten. EU asetti pakotteita Areenan omistajille.

Helsingin areenalla on uusi omistaja. Helsingin areenassa järjestetään taas tapahtumia ehkä jo huhtikuussa. Aikaisemmin Helsingin areenassa esimerkiksi pelattiin jääkiekkoa ja järjestetiin konsertteja.

## Pienet lukiot

Nyt aiheena ovat pienet lukiot.

Suomen pienissä lukioissa on paljon ulkomaalaisia nuoria. Nuoret opiskelevat suomen kielellä.

Nämä kuvat ovat Rantasalmen lukiosta. Rantasalmen lukiossa on paljon aasialaisia nuoria.

Vietnamilainen Ngo Hien Mai Nguyen ja kiinalainen Wu Da Jun opiskelevat Rantasalmen lukiossa:

\-*Lukion jälkeen haluan opiskella taidetta.*

\-*Haluan tutkia vedenpuhdistus.*

Suomen pienissä lukioissa on paljon ulkomaalaisia nuoria. Ulkomaalaiset nuoret ovat tärkeitä pienille lukioille. Lukioita pitää ehkä panna kiinni, jos lukioihin ei tule ulkomaalaisia nuoria.

## Korjausfirmat

Seuraavaksi aiheena ovat korjausfirmat.

Tavaroiden korjausfirmoja on vähemmän kuin aikaisemmin. Samaan aikaan ihmisillä on enemmän tavaraa kuin ennen.

Korjausfirmoilla on pulaa työntekijöistä. Tavaroita ei usein kannata korjata, koska korjaaminen maksaa paljon rahaa.

Tavaroiden korjausfirmoja on vähemmän kuin aikaisemmin. Varsinkin suutareita ja kodinkoneiden korjausfirmoja on vähemmän kuin 15 vuotta sitten.

## Sää

Vielä sääennuste.

Huomenna keskiviikkona paistaa aurinko. Lapissa voi sataa välillä vähän lunta. Lämpötila on 0 ja -8 asteen välillä. Tuuli on heikkoa tai kohtalaista.

