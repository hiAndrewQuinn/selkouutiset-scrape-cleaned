# TV \| Selkouutiset \| torstai 1.8.2024

Hoivakodit \| Suomen ja Venäjän raja \| Sienet \| Sää

## Hoivakodit

Ensin uutinen hoivakodeista.

Hoivakodeissa on tulevaisuudessa ehkä vähemmän hoitajia kuin nykyään.

Syy on se, että hallitus aikoo muuttaa lakia hoitajien määrästä. Se laki määrää, kuinka paljon hoivakodeissa täytyy olla hoitajia.

Yksi syy hoitajien vähentämiseen on raha. Kun hoivakodeissa on vähemmän hoitajia, rahaa kuluu vähemmän.

Toinen syy on se, että hoitajia ei nykyään ole tarpeeksi paljon kaikkiin hoivakoteihin.

Hoivakodeissa on tulevaisuudessa ehkä vähemmän hoitajia kuin nykyään.

Syy on se, että hallitus aikoo muuttaa lakia hoitajien määrästä.

Jotkut varoittavat, että vanhat ihmiset saavat silloin huonompaa hoivaa.

Jotkut taas sanovat, että hoitajien vähentäminen on ihan järkevää.

## Suomen ja Venäjän raja

Sitten uutinen Suomen ja Venäjän rajasta.

Suomi varautuu siihen, että Venäjä ohjaa Suomeen turvapaikanhakijoita.

Siksi Suomen ja Venäjän rajalle viedään esimerkiksi kontteja. Konteissa rajavartijat voivat haastatella turvapaikanhakijat.

Eduskunta hyväksyi vähän aikaa sitten käännytyslain.

Käännytyslaki tarkoittaa, että hätätilassa rajavartijat voivat käännyttää turvapaikanhakijat pois.

Suomi varautuu siihen, että Venäjä ohjaa Suomeen turvapaikanhakijoita.

Venäjä voi tehdä niin, jos se haluaa aiheuttaa ongelmia.

Nykyään rajavartijat voivat hätätilassa käännyttää turvapaikanhakijat pois.

Suomessa toivotaan, että niin ei tarvitse tehdä.

## Sienet

Vielä pieni uutinen sienistä.

Metsissä on jo paljon sieniä.

Metsissä voi jo poimia esimerkiksi kantarelli-sieniä ja hapero-sieniä.

Normaalisti sienet tulevat vasta myöhemmin syksyllä.

## Sää

Vielä sääennuste.

Perjantaina voi sataa koko maassa. Lämpötila on noin 20 astetta.

