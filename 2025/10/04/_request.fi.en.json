{
   "format" : "text",
   "target" : "en",
   "source" : "fi",
   "q" : [
      "# Radio | Uutisviikko selkosuomeksi | 4.10.2025",
      "",
      "Suomen työttömyystilanne",
      "",
      "Kuuntele",
      "",
      "Voit lukea uutiset samanaikaisesti alta.",
      "",
      "## Suomen työttömyystilanne",
      "",
      "Uutisviikon aihe on Suomen työttömyystilanne.",
      "",
      "Suomessa on nyt enemmän työttömiä kuin melkein missään muussa Euroopan maassa.",
      "",
      "Suomen työttömyysaste on yli 10 prosenttia. Se tarkoittaa, että sadasta työikäisestä ihmisestä kymmenen ihmistä on työttömiä.",
      "",
      "Vain Espanjassa työttömyys on korkeampi kuin Suomessa.",
      "",
      "Kerromme nyt lisää Suomen työttömyystilanteesta.",
      "",
      "![Espanjan työttömyysaste elokuussa 10,3, Suomen 10,1 ja ruotsin 8,8 %. Tässä EU:n kolmen kärki.](https://images.cdn.yle.fi/image/upload/c_crop,h_1076,w_1913,x_0,y_0/ar_1.7777777777777777,c_fill,g_faces,h_431,w_767/dpr_1.0/q_auto:eco/f_auto/fl_lossy/v1759584259/39-153180568de3110849cc)",
      "",
      "Avaa kuvien katselu",
      "",
      "Suomen työttömyys on Euroopan toiseksi suurin. Myös Ruotsin tilanne on melkein yhtä huono. Suurin tyttömyys on Espanjassa. Kuva: Nanna Särkkä / Yle",
      "",
      "## Suomi ja Ruotsi",
      "",
      "Työttömyys on kasvanut Suomessa samaan aikaan, kun monissa muissa EU-maissa tilanne on jo parantunut.",
      "",
      "Myös Ruotsissa tilanne on melkein yhtä huono kuin Suomessa.",
      "",
      "Aiemmin työttömyys oli suurinta Etelä-Euroopan maissa.",
      "",
      "Syitä työttömyyden kasvuun Suomessa ovat esimerkiksi Ukrainan sodan vaikutus Suomen talouteen ja se, että EU:n elvytysrahat ovat menneet enemmän Etelä-Euroopan maihin kuin Pohjois-Euroopan maihin.",
      "",
      "## Hallituksen toimet",
      "",
      "Työministeri **Matias Marttinen** myöntää, että Suomen työttömyysluvut ovat huonot.",
      "",
      "Ministeri Marttinen uskoo, että tilanne alkaa parantua jo tänä vuonna.",
      "",
      "Marttinen sanoo, että hallitus aikoo uudistaa työmarkkinoita ja verotusta. Tarkoitus on, että Suomeen saadaan lisää investointeja ja työpaikkoja.",
      "",
      "Työministeriö valmistelee nyt kasvupakettia, joka etenee hallitukselle lähiaikoina.",
      "",
      "## Palkkasumman kasvu",
      "",
      "Asiantuntijat sanovat, että Suomen työttömyystilanne ei ole ihan niin huono kuin mitä pelkkä työttömyysluku näyttää.",
      "",
      "Palkkasumma eli kaikkien palkkojen yhteismäärä on kasvanut Suomessa viime vuodesta.",
      "",
      "Työtunnit, joita Suomessa tehdään, eivät ole vähentyneet yhtä paljon kuin työttömyysluku näyttää.",
      "",
      "Työllisyysaste ei ole heikentynyt yhtä jyrkästi.",
      "",
      "![Työministeri Matias Marttinen Uudenkaupungin monitoimijatalon edessä.](https://images.cdn.yle.fi/image/upload/c_crop,h_2268,w_4032,x_0,y_286/ar_1.7777777777777777,c_fill,g_faces,h_431,w_767/dpr_1.0/q_auto:eco/f_auto/fl_lossy/v1759420531/39-153240668de9eae5c83d)",
      "",
      "Avaa kuvien katselu",
      "",
      "Työministeri Matias Marttinen uskoo, että työllisyys alkaa parantua jo tänä vuonna. Kuva: Johanna Lehtola / Yle",
      "",
      "## Työnhakijoiden kasvu",
      "",
      "Työttömyysaste voi nousta myös silloin, kun työvoima kasvaa ja työmarkkinoille tulee lisää uusia työnhakijoita.",
      "",
      "Viime aikoina työnhakijoiden määrä on kasvanut kahden syyn takia.",
      "",
      "Yksi syy on se, että Suomeen on tullut viime vuosina paljon uusia maahanmuuttajia, jotka etsivät töitä.",
      "",
      "Toinen syy on se, että hallitus on lisännyt toimia, jotka kannustavat tai painostavat ihmisiä työnhakuun.",
      "",
      "## Kertaus",
      "",
      "Uutisviikon aiheena oli Suomen työttömyystilanne.",
      "",
      "Suomessa on nyt toiseksi eniten työttömiä Euroopan maista.",
      "",
      "Kaikki työttömyysluvut eivät kuitenkaan tarkoita, että ihmiset ovat menettäneet työn.",
      "",
      "Työnhakijoiden määrä on kasvanut myös maahanmuuton ja uusien työnhakuvaatimusten takia.",
      "",
      "Hallitus yrittää tehdä toimia, että Suomeen saadaan uusia työpaikkoja.",
      "",
      "Tämä oli uutisviikko selkosuomeksi. Tavataan taas, kuulemiin!"
   ]
}
