{
   "q" : [
      "# TV | Selkouutiset | torstai 25.9.2025",
      "",
      "Droonit Tanskassa. Lapset ja köyhyys. Kotouttaminen. Sää.",
      "",
      "## Droonit Tanskassa",
      "",
      "Aluksi uutinen droonihavainnosta.",
      "",
      "Tanskassa on nähty taas drooneja lentokenttien lähellä.",
      "",
      "Drooneja eli lennokkeja nähtiin yöllä ainakin neljällä lentokentällä.",
      "",
      "Droonit lensivät lähellä sotilasalueita.",
      "",
      "Tanskan puolustusministeri sanoo, että kyseessä on hybridihyökkäys. Poliisi ei kuitenkaan tiedä, kuka drooneja ohjasi.",
      "",
      "Tanskassa on nähty taas drooneja lentokenttien lähellä.",
      "",
      "Droonit häiritsivät lentoliikennettä Tanskassa ja Norjassa myös alkuviikosta.",
      "",
      "## Lapset ja köyhyys",
      "",
      "Seuraavaksi aiheena on köyhyys.",
      "",
      "Yhä useampi suomalaislapsi kasvaa köyhässä perheessä.",
      "",
      "Näin arvioi sosiaali- ja terveysministeriö.",
      "",
      "Köyhissä perheissä elää pian yli 30 000 lasta lisää. Yhteensä köyhissä perheissä elää 150 000 lasta.",
      "",
      "Köyhyys lisääntyy, koska hallitus leikkaa esimerkiksi toimeentulotukea.",
      "",
      "Yhä useampi suomalaislapsi kasvaa köyhässä perheessä.",
      "",
      "Perheillä ei ole aina rahaa esimerkiksi terveelliseen ruokaan, vaatteisiin ja lasten harrastuksiin.",
      "",
      "## Kotouttaminen",
      "",
      "Lopuksi vielä asiaa maahanmuutosta.",
      "",
      "Maahanmuuttajien kotouttaminen on onnistunut Suomessa hyvin.",
      "",
      "Raportin mukaan Suomi on kotouttamisessa EU:n toiseksi paras maa. Ykkösenä on Ruotsi.",
      "",
      "Suomessa maahanmuuttajat voivat esimerkiksi opiskella ja osallistua politiikkaan.",
      "",
      "Kansalaisuuden saaminen on kuitenkin vaikeaa.",
      "",
      "Maahanmuuttajien kotouttaminen on onnistunut Suomessa hyvin.",
      "",
      "Kotouttaminen auttaa opiskelussa ja työn löytämisessä. Se lisää myös luottamusta yhteiskuntaan ja vähentää ennakkoluuloja.",
      "",
      "## Perjantain sää",
      "",
      "Vielä sääennuste.",
      "",
      "Sää on perjantaina suuressa osassa maata aurinkoinen.",
      "",
      "Vain Lapissa pilvisyys on runsasta ja vesisateet mahdollisia.",
      "",
      "Lämmintä on 10-15 astetta.",
      "",
      "Lapissa tuulenpuuskat ovat voimakkaita."
   ],
   "target" : "en",
   "source" : "fi",
   "format" : "text"
}
