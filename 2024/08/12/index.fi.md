# TV \| Selkouutiset \| maanantai 12.8.2024

Olympialaiset. Suomalaismies ja Britannian mellakat. Lego-messut. Sää.

## Olympialaiset loppuivat Pariisissa

Ensin aiheena olympialaiset.

Pariisin olympialaiset ovat loppuneet.

Pariisi järjesti hienot olympiakisat. Päättäjäisjuhlia vietettiin eilen.

Lopuksi olympialippu lähti kohti Los Angelesia, jossa järjestetään seuraavat olympialaiset 4 vuoden kuluttua.

Pariisin olympialaiset ovat siis loppuneet.

Suomen urheilijat eivät menestyneet Pariisissa. Suomi ei saanut yhtään mitalia. Niin ei ole käynyt olympialaisissa koskaan ennen.

Suomen urheilujohtajat myöntävät, että Suomen huono menestys oli pettymys.

Johtaja Matti Heikkinen Suomen olympiakomiteasta sanoo, että nyt on aika katsoa eteenpäin ja tehdä muutoksia, jotta Suomi alkaa taas saada mitaleja.

## Suomalaismies avusti mellakoita

Sitten uutinen Britannian mielenosoituksista.

Britannian mielenosoittajat ovat saaneet apua suomalaiselta mieheltä.

Britanniassa on ollut väkivaltaisia mielenosoituksia eli mellakoita. Niissä on vastustettu maahanmuuttoa.

Ylen tiedot kertovat, että suomalainen mies on auttanut mielenosoittajia netissä.

Mies on esimerkiksi antanut ohjeita, miten tehdään tuhopolttoiskuja.

Britannian mielenosoittajat ovat siis saaneet apua suomalaiselta mieheltä.

Mellakat Britanniassa alkoivat, kun 3 pikkutyttöä kuoli puukotuksessa.

Netissä väitettiin, että puukottaja on turvapaikanhakija ja muslimi. Se ei kuitenkaan ole totta.

Poliisi epäilee, että puukottaja on poika, jolla on maahanmuuttajatausta.

## Lego-messut

Lopuksi käymme Lego-messuilla.

Lego-messut järjestettiin viikonloppuna Helsingin Messukeskuksessa.

Paikalla oli paljon Lego-harrastajia, jotka esittelivät omia kokoelmia.

Yleisö sai nähdä, mitä kaikkea pienistä muovipalikoista voi rakentaa.

Usein Legot ovat perheen yhteinen harrastus.

Tässä Anders Blomberg esittelee perheen Lego-kokoelmia yhdessä pojan ja pojantyttären kanssa.

## Tiistain sää

Vielä sääennuste.

Aurinko paistaa suuressa osassa Suomea.

Paikoin voi tulla sadekuuroja. Sadekuurot ovat heikkoja.

Lämpötila on 20 ja 25 asteen välillä.

Tuuli on heikkoa.

