# Radio \| Uutisviikko selkosuomeksi \| sunnuntai 4.2.2024

Presidenttiehdokkaat 2/2

**Pekka Haavisto**

![ Kuva: Kuva: Silja Viitala, kuvamuokkaus: Asmo Raimoaho / Yle](https://images.cdn.yle.fi/image/upload/c_crop,h_2016,w_3597,x_0,y_0/ar_1.7777777777777777,c_fill,g_faces,h_675,w_1200/dpr_1.0/q_auto:eco/f_auto/fl_lossy/v1706511937/39-122811465a538d0a573a){.aw-1l9m598 .bTKagC}

Uutisviikon aihe on Suomen presidentinvaalit. Presidentinvaalien toiselle kierrokselle pääsivät Alexander Stubb ja Pekka Haavisto.

Eilen kerroimme Alexander Stubbista. Hän sai ensimmäisellä kierroksella eniten ääniä, noin 27 prosenttia.

Tänään kerromme Pekka Haavistosta. Hän sai toiseksi eniten ääniä, liki 26 prosenttia.

## Perhe ja opinnot

![Pekka Haavisto ja Antonio Flores. Kuva: Jussi Koivunoro / Yle](https://images.cdn.yle.fi/image/upload/c_crop,h_2732,w_4857,x_6,y_416/ar_1.7777777777777777,c_fill,g_faces,h_675,w_1200/dpr_1.0/q_auto:eco/f_auto/fl_lossy/v1706546153/39-123498065b7d2396610c){.aw-1l9m598 .bTKagC}

Pekka Haavisto on valitsijayhdistyksen presidenttiehdokas. Myös vihreät tukee Haavistoa.

Haavisto on 65-vuotias, ja hän asuu Helsingissä. Haaviston puoliso on Antonio Flores, joka on kotoisin Ecuadorista.

Pekka Haaviston koulutus on ylioppilas.

## Ura politiikassa

![Ulkoministeri Pekka Haavisto allekirjoitti Suomen Nato-hakemuksen toukokuussa 2022. Kuva: Henrietta Hassinen / Yle](https://images.cdn.yle.fi/image/upload/c_crop,h_2800,w_4989,x_0,y_521/ar_1.7777777777777777,c_fill,g_faces,h_675,w_1200/dpr_1.0/q_auto:eco/f_auto/fl_lossy/v1652814188/39-9563946283ccf5cf20d){.aw-1l9m598 .bTKagC}

Pekka Haavisto on ollut mukana politiikassa 1980-luvulta lähtien. Hän on ollut esimerkiksi ulkoministeri, ympäristöministeri ja kehitysministeri. Hän on myös ollut esimerkiksi Euroopan unionin eli EU:n ja Yhdistyneiden kansakuntien eli YK:n edustaja Afrikassa.

Haavisto on ollut kaksi kertaa vihreiden puheenjohtaja.

Haavisto on ollut presidenttiehdokas myös aiemmin, vuosina 2012 ja 2018.

Kampanjasivuilla Haavisto sanoo, että yhteinen Suomi tarvitsee meitä kaikkia ja että presidentin tärkein tehtävä on varmistaa rauha ja Suomen turvallisuus.

Pekka Haavisto kertoo Ylelle, että hänelle esikuva ulkopolitiikassa on YK:n entinen pääsihteeri Kofi Annan. Haavisto sanoo, että Annan teki paljon työtä maailmanrauhan puolesta.

## Harrastukset

![Pekka Haavisto harrastaa kirjallisuutta. Hän on myös kirjoittanut monta kirjaa. Kuva: Lehtikuva](https://images.cdn.yle.fi/image/upload/c_crop,h_2812,w_5000,x_0,y_333/ar_1.7777777777777777,c_fill,g_faces,h_675,w_1200/dpr_1.0/q_auto:eco/f_auto/fl_lossy/v1706880554/39-111453564634af73a9c7){.aw-1l9m598 .bTKagC}

Pekka Haaviston harrastuksia ovat kirjallisuus, puuveneet ja kuplavolkkarit eli Volkswagen Kupla -autot.

Haaviston lempikaupunki maailmalla on Kroatian pääkaupunki Zagreb ja lempiruoka ovat pastaruoat.

![ Kuva: Markku Ulander / Lehtikuva](https://images.cdn.yle.fi/image/upload/c_crop,h_2880,w_5120,x_0,y_150/ar_1.7777777777777777,c_fill,g_faces,h_675,w_1200/dpr_1.0/q_auto:eco/f_auto/fl_lossy/v1706870529/39-123741165bcb466ca39a){.aw-1l9m598 .bTKagC}

Uutisviikon aihe oli tänään presidenttiehdokas Pekka Haavisto.

Valitsijayhdistyksen ehdokas Pekka Haavisto ja kokoomuksen ehdokas Alexander Stubb pääsivät presidentinvaalien toiselle kierrokselle. Kerroimme Stubbista lähetyksessä eilen lauantaina.

Presidentinvaalien äänestyspäivä on sunnuntai helmikuun 11. päivä. Silloin selviää, kuka on Suomen uusi presidentti.

Tässä oli Uutisviikko selkosuomeksi, tavataan taas ensi lauantaina. Kuulemiin!

