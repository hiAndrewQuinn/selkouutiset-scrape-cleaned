# TV \| Selkouutiset \| perjantai 18.10.2024

Oleskelulupa ja työttömyys. Muistisairaat ihmiset. Näytelmä Veljeni Leijonamieli. Sää.

## Oleskelulupa ja työttömyys

Ensin aiheena oleskelulupa.

Ulkomaalainen voi pian menettää oleskeluluvan nopeasti työttömyyden takia. Työministeri **Arto Satonen** kertoi asiasta eilen.

Hallituksen suunnitelma on, että ulkomaalaisella työntekijällä on 3 kuukautta aikaa etsiä uusi työpaikka, jos hänestä tulee työtön. Jos hän ei löydä uutta työpaikkaa, hänen pitää lähteä pois Suomesta.

Ulkomaalainen voi kohta menettää oleskeluluvan nopeasti työttömyyden takia.

Jos työtön ulkomaalainen on asiantuntijatehtävässä, hänellä on kuitenkin 6 kuukautta aikaa löytää uusi työpaikka.

Myös se on liian vähän, sanoo tämä työtön intialainen robotiikan insinööri. Jo työhaastattelut kestävät kauan, hän sanoo.

## Muistisairaat ihmiset

Sitten aiheena muistisairaat ihmiset.

Muistisairaat jäävät usein sosiaalisen elämän ulkopuolelle. Näin kertoo uusi tutkimus.

Tutkijat puhuvat sosiaalisesta kuolemasta. Se tarkoittaa, että ihmiset eivät puhu muistisairaan kanssa. He ajattelevat, että muistisairas ei ymmärrä enää mitään.

Hoivakodissa läheisiltä voidaan jopa pyytää, että he eivät käy muistisairaan luona liian usein.

Muistisairaat jäävät usein sosiaalisen elämän ulkopuolelle.

Tutkija **Jari Pirhonen** sanoo, että muistisairaan sosiaalinen kuolema voidaan estää.

Muistisairaan läheiset voivat esimerkiksi osallistua hoivakodin elämään. Tärkeintä on, että ihmisellä on hyvä olla elämän loppuun asti.

## Uusi näytelmä

Sitten uutinen teatterista.

Helsingin Kaupunginteatterissa on uusi näytelmä.

Sen nimi on Veljeni Leijonamieli. Näytelmän tarina on ruotsalaisen **Astrid Lindgrenin** kirjasta.

Tarina kertoo sairaasta pikkupojasta Korpusta ja Korpun veljestä Joonatanista. Teema on kuolema.

Tarinassa on yhtä aikaa surua ja valoa. Siksi tarina tuntuu todelta, sanoo näyttelijä **Alexander Wendelin**. Hän on näytelmän Korppu.

## Lauantain sää

Vielä sääennuste.

Huomenna aurinko paistaa etelässä.

Pohjoisessa on pilvistä ja sumuista ja paikoin voi myös sataa vähän vettä.

Lämpötila on maan etelä- ja keskiosassa 10-15 astetta, pohjoisessa 5-10 astetta.

