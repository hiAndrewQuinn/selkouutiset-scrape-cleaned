# TV \| Selkouutiset \| 16.9.2024

Seksuaalirikokset. Hoitajapalkinto. Superpesis. Sääennuste.

## Seksuaalirikokset

Aluksi uutinen seksuaalirikoksista.

Lapsiin kohdistuu seksuaalirikoksia enemmän kuin ennen.

Määrä on nelinkertaistunut 1980-luvulta.

Internet on lisännyt seksuaalirikoksia, jotka kohdistuvat lapsiin. Lapsiin on helppo tutustua esimerkiksi sosiaalisessa mediassa.

Lapselta voidaan pyytää esimerkiksi alastonkuvia. Lapsi voidaan myös houkutella tapaamiseen, jossa harrastetaan seksiä.

Seksuaalirikollinen voi pitää helposti yhteyttä moniin lapsiin.

Lapsiin kohdistuu seksuaalirikoksia paljon enemmän kuin ennen.

Poliisin tietoon tulee tapauksia neljä kertaa niin paljon kuin 1980-luvulla.

Todellisuudessa tapauksia vielä enemmän, koska monet nuoret eivät ilmoita seksuaalirikoksista poliisille. Näin sanoo tutkija **Julia Korkman**.

*"Eli me tiedetään varmuudella, että näistä kaikista rikoksista ilmoitetaan vain pieni osa."*

## Ruotsin kuningattaren hoitajapalkinnot

Nyt uutinen hoitotyöpalkinnosta.

Kaksi suomalaista hoitajaa on saanut palkinnon Ruotsin kuningattarelta.

Palkinnon saivat hoitotyön tutkija ja opettaja **Floro Cubelo** ja lähihoitaja **Hanna Jokinen**.

He matkustivat Tukholmaan Ruotsin kuninkaanlinnaan.

Kuninkaanlinnassa pidettiin juhlallinen tilaisuus.

**Kuningatar Silvia** luovutti kunniakirjan ja kukat palkituille.

Kaksi suomalaista hoitajaa on saanut palkinnon Ruotsin kuningattarelta. Palkinnolla halutaan lisätä hoitotyön arvostusta.

Hanna Jokinen sanoo, että tilaisuudesta jää hyvä muisto.

*"Rupesi ihan itkettämään kuningattaren puheen aikana. Hän puhui tosi kauniisti hoitajista ja hoitajien arvosta ja tarpeesta. Ohi on, ja kyllä tästä tosi hyvät muistot jää."*

## Superpesis

Lopuksi urheilu-uutinen.

Pesäpallojoukkue Sotkamon Jymy voitti lauantaina Superpesiksen mestaruuden.

Kotijoukkue Manse PP hävisi Jymylle 0-2. Sotkamon Jymy voitti loppuottelusarjan 3-0.

Pesäpallojoukkue Sotkamon Jymy voitti lauantaina Superpesiksen mestaruuden.

Sotkamon Jymy on voittanut pesäpallon Suomen mestaruuden jo 21 kertaa

(Uutisviikko selkosuomeksi ohjelmassa kerrottiin sunnuntaina 15.9. paljon suomalaisesta pesäpallosta. Voit kuunnella ja lukea ohjelman [Selkouutisten arkistosta](https://yle.fi/selkouutiset/kaikki-lahetykset). )

## Sää

Vielä sääennuste.

Tiistaina sää jatkuu suuressa osassa maata poutaisena.

Maan keskiosassa tulee sadekuuroja.

