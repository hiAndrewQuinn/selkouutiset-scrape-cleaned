# Radio | Uutisviikko selkosuomeksi | lauantai 20.12.2025

Silmien venyttelykuvat ja niiden seuraukset

Kuuntele

Voit lukea uutiset samanaikaisesti alta.

## Silmien venyttelykuvat

Uutisviikon aiheena on silmien venyttelykuvat eli tapahtumasarja, joka alkoi Miss Suomen somekuvasta ja levisi maailmalle.

Kerromme nyt lisää tapahtumasarjasta ja sen seurauksista.

![Sarah Dzafce venyttää silmiään somepäivityksessä. Kuvan alla on teksti &quot;Kiinalaisenkaa syömäs&quot;.](https://images.cdn.yle.fi/image/upload/c_crop,h_810,w_1440,x_0,y_349/ar_1.7777777777777777,c_fill,g_faces,h_431,w_767/dpr_1.0/q_auto:eco/f_auto/fl_lossy/v1765453749/39-1568046693aae6a007c3)

Avaa kuvien katselu

Kaikki alkoi tästä kuvasta, jossa Sarah Dzafce venyttää silmiä somepäivityksessä. (Kuvan on ottanut lukija, joka lähetti sen Ylelle)  Kuva: Kuva Jodel-päivityksestä

## Miss Suomi

Tapahtumasarja alkoi, kun Miss Suomi **Sarah Dzafce** venytti sormilla silmiä niin, että hän näytti kiinalaiselta.

Kuva Dzafcesta levisi sosiaalisessa mediassa toissa viikolla. Kuvatekstissä oli sana kiinalainen.

Kuva oli ehkä leikkiä, mutta sillä oli vakava seuraus.

Monet ihmiset kokivat, että kuva loukkaa aasialaisia ihmisiä ja että kuva on siksi rasistininen.

Siksi Dzafce menetti Miss Suomen kruunun eli hän ei ole enää Miss Suomi.

## Kansanedustajat

Tämän jälkeen perussuomalaisten kansanedustajat **Kaisa Garedew** ja **Juho Eerola** julkaisivat kuvia, joissa he venyttivät silmiä samalla tavalla.

He sanoivat, että he halusivat tukea Miss Suomea.

Aasialaiset lehdet ja sosiaalisen median käyttäjät arvostelivat voimakkaasti suomalaisten käytöstä.

Suomi sai paljon kielteistä huomiota erityisesti Kiinassa, Etelä-Koreassa ja Japanissa.

Myös Suomen lentoyhtiö Finnair sai paljon kielteistä palautetta Aasiasta.

![Kansanedustaja Juho Eerolan profiilikuva Facebookissa. Tekstinä &quot;Juho Eerola päivitti profiilikuvansa. Minä olen Sarah!&quot; Kuvassa hän venyttää silmiään.](https://images.cdn.yle.fi/image/upload/c_crop,h_658,w_1170,x_0,y_713/ar_1.7777777777777777,c_fill,g_faces,h_431,w_767/dpr_1.0/q_auto:eco/f_auto/fl_lossy/v1765470373/39-1568336693aefe14802b)

Avaa kuvien katselu

Kansanedustaja Juho Eerola venytti silmiä kuvassa, jonka hän julkaisi Facebookissa. Kuva: Juho Eerolan Facebook-sivu

## Anteeksipyynnöt

Tällä viikolla Pääministeri **Petteri Orpo** pyysi anteeksi kansanedustajien käytöstä Japanin, Etelä-Korean ja Kiinan suurlähetystöjen kautta.

Orpo sanoi, että rasistista käytöstä ei hyväksytä Suomessa.

Perussuomalaisten eduskuntaryhmä antoi Garedewille ja Eerolalle vakavan huomautuksen torstaina.

Perussuomalaisten ryhmä sanoi, että tällaisia kuvia ei saa julkaista.

Myös Garedew ja Eerola pyysivät anteeksi.

## Hallituksen erimielisyydet

Hallituksessa ja eduskunnassa on ollut erimielisyyttä siitä, miten vakava asia oli.

Perussuomalaisten puheenjohtaja **Riikka Purra** sanoi, että kuvat olivat huono idea, mutta hän ei sanonut kuvia rasistisiksi.

Purra sanoi, että kansanedustajien kuvien tarkoitus ei ollut rasisitinen.

Pääministeripuolue kokoomus ja monet muut puolueet sanoivat, että kuvat olivat rasistisia ja tuomitsivat ne.

![Petteri Orpo median ympäröimänä.](https://images.cdn.yle.fi/image/upload/c_crop,h_4218,w_7500,x_0,y_722/ar_1.7777777777777777,c_fill,g_faces,h_431,w_767/dpr_1.0/q_auto:eco/f_auto/fl_lossy/v1765984397/39-15714496942c6d2becc6)

Avaa kuvien katselu

Pääministeri Petteri Orpo tuomitsi silmien venytyskuvat. Kuva: Henrietta Hassinen / Yle

## Kertaus

Uutisviikon aiheena oli Miss Suomen ja kansanedustajien silmien venyttelykuvat ja niiden vaikutukset maailmalla.

Kuvat suututtivat ihmisiä Aasiassa ja Suomi sai kielteistä huomiota.

Pääministeri pyysi kuvia anteeksi. Myös kansanedustajat pyysivät anteeksi ja he saivat vakavan huomautuksen.

Tämä oli uutisviikko selkosuomeksi. Tavataan taas, kuulemiin!
