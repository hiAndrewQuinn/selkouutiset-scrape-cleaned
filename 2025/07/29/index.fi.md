# TV | Selkouutiset | tiistai 29.7.2025

Palestiinalaiset. Maahanmuutto. Tanssilavat. Sää

## Hamas halutaan pois vallasta

Ensin uutinen palestiinalaisista Lähi-idässä.

Palestiinalaisten pääministeri vaatii, että äärijärjestö Hamas luopuu vallasta Gazassa.

Pääministeri Mohammad Mustafa sanoo, että Hamas-järjestön pitää luopua aseista.

Palestiinalaisten hallinto toimii Länsirannalla. Hamas pitää valtaa Gazassa.

Palestiinalaisten pääministeri Mustafa puhui YK:n kokouksessa. Kokouksessa yritetään ratkaista, miten Israelin ja palestiinalaisten sota voidaan lopettaa.

Pääministeri sanoo, että Hamasin pitää luopua vallasta Gazassa. Mustafa vaatii myös, että Israel lopettaa hyökkäyksen Gazassa.

## Maahanmuutto vähenee

Seuraavaksi uutinen maahanmuutosta.

Maahanmuutto on vähentynyt Suomessa. Suomeen tulee hakemuksia turvapaikasta tai työluvasta aiempaa vähemmän.

Suomeen on entistä vaikeampi muuttaa ulkomailta, koska hallitus on tiukentanut maahanmuuton sääntöjä. Myös Suomen työtilanne on huono.

Asiantuntija sanoo, että ulkomailta voi olla vaikeaa saada työntekijöitä Suomeen.

Maahanmuutto on vähentynyt Suomessa.

## Nuoret käyvät taas tanssilavoilla

Lopuksi uutinen tanssilavoista.

Suomessa tanssilavat ovat taas suosittuja.

Tanssilavoille tulee myös nuoria ihmisiä. Ennen tanssilavoilla kävi enemmän vanhempia ihmisiä.

Nuoret tulevat nyt tanssilavoille, koska he pitävät uudesta tanssimusiikista.

Esimerkiksi Komiat-yhtye on suosittu esiintyjä tanssilavoilla. Se soittaa tanssimusiikkia uudella tavalla. Komiat yhtyeen rumpali Eero Nummela:

\- Vaik täällä Rönnin lavalla koko kesän tai viime kesän on näyttänyt siltä, että ihmiset ovat upeasti löytäneet tanssilavakulttuurin hienouden. Myös semmoset, jotka ei oo koskaan käyny.

Suomessa tanssilavat ovat taas suosittuja.

## Sää on lämmintä

Vielä sääennuste.

Keskiviikkona tulee sade- ja ukkoskuuroja lännessä ja pohjoisessa.

Sadetta voi tulla paljon, ja ukkosen aikana tuuli voi olla kovaa.

Idässä on aurinkoisinta ja lämpimintä.

Idässä voi olla 30 astetta.
