# TV \| Selkouutiset \| maanantai 20.1.2025

USA:n presidentti. Gaza. Kierrätystavara. Sääennuste.

## USA:n presidentti

Aluksi uutinen USA:sta.

USA:n presidentti vaihtuu tänään.

**Joe Bidenin** kausi päättyy ja **Donald Trumpin** kausi alkaa.

Trumpin virkaanastujaiset järjestetään Washingtonissa.

Kylmän sään takia tilaisuus pidetään kongressitalon sisällä.

Eilen Trump piti kannattajille voitonjuhlan. Hän lupasi amerikkalaisille parempaa tulevaisuutta.

Trump on sanonut, että hän rajoittaa esimerkiksi maahanmuuttoa. Trump aikoo karkottaa paperittomia siirtolaisia.

Donald Trumpista tulee tänään USA:n presidentti.

Trump vannoo virkavalan noin klo 19 Suomen aikaa.

Valan jälkeen Trump pitää puheen.

Yle näyttää Donald Trumpin virkaanastujaiset TV1:ssä ja Areenassa.

## Lähi-itä

Nyt uutinen Lähi-idästä.

Israelin ja äärijärjestö Hamasin vankienvaihto on alkanut.

Israelin ja Hamasin välillä alkoi sunnuntaina 6 viikon aselepo.

Hamas luovutti sunnuntaina 3 israelilaista naispanttivankia. Heidät otti Gazassa vastaan Punainen risti.

Viime yönä Israel vapautti 90 palestiinalaista vankia.

Vankeja vapautettiin vankilasta Länsirannalla ja pidätyskeskuksesta Jerusalemissa.

Israelin ja Hamasin vankienvaihto on alkanut.

Vankievaihtoja tehdään myöhemmin lisää.

## Käytettyjen tavaroiden verotus

Lopuksi uutinen käytetyn tavaran verotuksesta.

Kierrätystavaran kaksoisverotus harmittaa monia firmoja.

Tässä on kierrätysvaatteiden osasto Sokoksen tavaratalossa.

Näistä vaatteista on maksettu arvonlisävero, kun ne on myyty uutena. Kun kauppa myy kierrätystuotteen, maksetaan siitä uudestaan vero.

Kierrätystavaran kaksoisverotus harmittaa monia firmoja.

Kierrätysfirma ja kaupan liitto sanovat, että kaksinkertainen verotus vääristää kilpailua.

Esimerkiksi pikamuoti voi olla halvempaa kuin kierrätysvaate. Se voi vähentää kotimaista vaatemyyntiä.

Verotusta ei voi kuitenkaan helposti muuttaa. Jos verotus muutetaan, tarvitaan EU:n päätös.

## Tiistain sää

Vielä sääennuste.

Tiistaina etelässä ja lännessä sataa lunta.

Idässä ja pohjoisessa paistaa aurinko.

Koko maassa on pakkasta.

Idässä ja pohjoisessa pakkasta voi olla 15 tai jopa 30 astetta.

