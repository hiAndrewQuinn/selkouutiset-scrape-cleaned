# TV \| Selkouutiset \| keskiviikko 15.1.2025

Nato ja Itämeri. Huumeita eduskunnassa. Ilokaasu. Sää.

## Nato ja Itämeri

Ensin aiheena Nato.

Sotilasliitto Nato lisää tulevaisuudessa Itämeren valvontaa.

Naton sotilaat alkavat valvoa Itämerta enemmän mereltä ja ilmasta.

Naton pääsihteeri **Mark Rutte** sanoo, että hän ei halua kertoa asiasta liikaa yksityiskohtia.

Silloin Naton vihollinen Venäjä saisi liian paljon tietoa.

Sotilasliitto Nato lisää Itämeren valvontaa.

Natolla oli tiistaina tärkeä kokous Helsingissä.

Kokous järjestettiin, koska laivat Itämerellä ovat rikkoneet sähkökaapeleita ja internet-kaapeleita.

Nato maat epäilevät, että laivat ovat yhteistyössä Venäjän kanssa ja rikkovat kaapeleita tahallaan.

## Huumeita eduskunnassa

Sitten aiheena eduskunta.

Eduskunnan WC-tiloissa on löynyt huumeiden jälkiä.

Jäljet löytyivät, kun Yle otti näytteet 6:ssa eduskunnan WC:ssä.

Näytteissä oli amfetamiinin, ekstaasin ja kokaiinin jälkiä.

Eduskunnan WC-tiloissa on löynyt huumeiden jälkiä.

Huumejäljet olivat kuitenkin pieniä.

Ne eivät välttämättä tarkoita, että ihmiset ovat käyttäneet huumeita eduskuntatalossa.

Jäljet ovat myös voineet tarttua ihmisten vaatteisiin muualla.

## Ilokaasu

Sitten aiheena ilokaasu.

Ilokaasua käytetään Suomessa enemmän kuin ennen.

Monet ihmiset käyttävät ilokaasua päihteenä, koska ilokaasu antaa lyhyen hyvän olon.

Lääkärit sanovat, että ilokaasu on vaarallisempi aine kuin ihmiset luulevat.

Ilokaasu myydään isoissa pakkauksissa ja myös annokset ovat isoja.

Lääkärit kertovat, että ilokaasu voi aiheuttaa esimerkiksi ongelmia muistissa, hermostossa ja liikkumisessa.

Lääkärit sanovat, että ilokaasu on vaarallisempi päihde kuin ihmiset luulevat.

Sairaaloissa ympäri Suomea on ollut potilaita, joilla on pahoja oireita ilokaasun takia.

## Sää

Vielä sääennuste.

Sää on torstaina lämmin. Koko Suomessa on plus-asteita.

Joissain paikoissa lämpötila voi nousta +6 asteeseen. Päivä on myös aurinkoinen.

