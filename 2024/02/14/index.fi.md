# TV \| Selkouutiset \| keskiviikko 14.2.2024

Lakot. Asuntorakentaminen. Helene Schjerfbeck. Sää.

Voit lukea uutisten tekstit myös tästä:

## Poliittiset lakot

Aluksi lakkouutinen.

Suomessa on tällä viikolla monia poliittisia lakkoja.

Tänään keskiviikkona lakko on pysäyttänyt julkisen liikenteen. Metro tai bussit eivät kulje monissa kaupungeissa.

Myös satamien työntekijät ovat tänään lakossa. Lakkoja on myös teollisuudessa. Esimerkiksi sähkölaitoksien työntekijöitä on lakossa.

Suomessa on tällä viikolla monia poliittisia lakkoja.

Esimerkiksi maanantaina junaliikenne ei kulkenut. Tiistaina päiväkodeissa alkoi lakko.

Lakoilla vastustetaan hallituksen työelämäuudistuksia.

## Asuntorakentamisen talousvaikeudet

Nyt talousuutinen.

Asuntorakentamisen talousvaikeudet pahenevat.

Uusien asuntojen kauppa käy huonosti. Rakennusfirmoilla on paljon valmiita asuntoja, joita ei ole myyty. Tilanne rasittaa rakennusfirmojen taloutta.

YIT on iso suomalainen rakennusfirma. YIT:n toimitusjohtaja **Heikki Vuorenmaa** kertoo, että YIT:llä on myymättä 800 valmista asuntoa. Määrä on 100 asuntoa enemmän kuin se oli viime vuonna.

*"Meillä oli hieman yli 800 myymätöntä valmista asuntoa Suomessa. Vuosi sitten vastaava luku oli hieman yli 700."*

Asuntorakentamisen talousvaikeudet pahenevat.

Myymättömien asuntojen määrä on kasvanut. Ihmiset eivät uskalla ostaa asuntoja, koska taloudessa menee huonosti.

Muutamien rakennusfirmojen toiminta on loppunut kokonaan.

## Maalauksia ja puhuhistoriaa -näyttely

Lopuksi kulttuuriuutinen.

Helsingissä on avattu näyttely, jossa on muotia ja kuvataidetta.

Näyttelyssä on paljon **Helene Schjerfbeckin** maalauksia.

Schjerfbeck tykkäsi kuvataiteesta ja muodista. Schjerfbeck tykkäsi erityisesti ranskalaisesta muodista. Mallien vaatteet olivat Schjerfbeckille tärkeä osa kuvaa.

Myös monet muut suomalaiset taittelijat ovat kuvanneet muotia. Näyttelyssä on yli 20 taiteilijan töitä.

Helsingissä on avattu näyttely, jossa on esillä maalauksia ja pukuhistoriaa vuosilta 1880--1950.

Näyttely on Villa Gyllebergissä kesäkuun alkuun asti.

## Sääennuste

Vielä sääennuste. Torstaina sää on pilvistä. Välillä sataa lunta.

Etelässä lämpötila on noin 0 astetta.

Pohjoisessa lämpötila on -5 ja -15 asteen välillä.

