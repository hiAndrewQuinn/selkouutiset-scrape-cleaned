# TV \| Selkouutiset \| torstai 6.2.2025

Puoluekannatus. Valtiopäivien avajaiset. Pirkko Saisio. Sää.

## Puoluekannatus

Ensin politiikkaa.

Yle on julkaissut uuden puolueiden kannatuskyselyn. Kyselyssä ihmiset kertoivat, mitä puoluetta he aikovat äänestää huhtikuun kuntavaaleissa.

Suosituin puolue on yhä SDP. SDP on oppositiopuolue.

Sijalla 2 kyselyssä on kokoomus. Kokoomus on pääministeri Petteri Orpon puolue. Sijalla 3 kyselyssä on keskusta. Keskusta on oppositiopuolue. Seuraavina ovat perussuomalaiset, vihreät ja vasemmistoliitto.

Yle on julkaissut uuden puolueiden kannatuskyselyn. Suosituin puolue on SDP.

## Valtiopäivien avajaiset

Nyt uutinen valtiopäivien avajaisista.

Eduskunnassa oli keskiviikkona juhlatilaisuus. Presidentti Alexander Stubb avasi valtiopäivät. Valtiopäivien avajaiset on seremonia, joka aloittaa eduskunnan työvuoden.

Presidentti Stubb piti valtiopäivien avajaisissa puheen. Presidentti sanoi esimerkiksi, että USA:n ulkopolitiikka on Suomelle haaste. Stubb sanoi, että Suomen ja Euroopan pitää kuitenkin jatkaa yhteistyötä USA:n kanssa.

Presidentti Alexander Stubb avasi keskiviikkona valtiopäivät. Tämä oli 1. kerta, kun Stubb avasi valtiopäivät.

## Runeberg-kirjallisuuspalkinto

Seuraavaksi aiheena on kirjallisuus.

Runeberg-kirjallisuuspalkinnon sai kirjailija Pirkko Saisio.

Saisio voitti palkinnon kirjalla, jonka nimi on Suliko. Kirja kertoo Neuvostoliiton diktaattori Josif Stalinista. Kirjassa kuvataan, miten Stalin muuttuu diktaattoriksi.

Runeberg-kirjallisuuspalkinnon sai kirjailija Pirkko Saisio. Palkinto on 20 000 euroa.

## Sää

Vielä sääennuste.

Sää on poutainen eli ei sada. Etelässä taivaalla on pilviä. Lämpötila on noin 0 astetta. Pohjoisessa sää on monin paikoin aurinkoinen. Pohjoisessa puhaltaa lämmin tuuli. Lämpötila on lähes 5 astetta plussalla.

