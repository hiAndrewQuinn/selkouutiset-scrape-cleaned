# TV \| Selkouutiset \| tiistai 16.4.2024

Lähi-Itä. Koulut. Sirkuselämä. Sää.

## Israelin ja Iranin konflikti

Aluksi uutinen Lähi-idän tilanteesta.

Israel sanoo, että se vastaa Iranin iskuun. Iran teki laajan ilmahyökkäyksen Israeliin lauantaina.

Israelin sotilasjohto piti maanantaina kokouksen. Israel sanoo, että se vastaa Iranin iskuun.

Monet maailman johtajat ovat huolissaan tilanteesta. Jos Israel iskee takaisin Iraniin, Lähi-idässä voi tulla laaja sota.

Everstiluutnantti **Juha Mäkelä** arvioi, että voi alkaa koston kierre, jos Israel iskee Iraniin.

*"On vaikea sotilaallisilla toimilla tehdä sellaista iskua, joka ei johtaisi koston kierteeseen uudestaan."*

Monet eurooppalaiset johtajat vetoavat Israeliin, että Israel ei iske Iraniin. Myös USA sanoo, että USA ei tue Israelia, jos Israel iskee Iraniin.

## Koulut

Nyt uutinen kouluista.

Peruskoulujen välillä on isoja eroja Suomessa. Yle selvitti, miten yläkouluista haetaan ammattikouluun ja lukioon.

Koulujen väliset erot ovat suuria monissa kaupungeissa. Esimerkiksi Joensuun Pyhäselän koulun 9.-luokkalaisista 80 prosenttia hakee ammattikouluun. Vain pieni osa hakee lukioon.

Joistakin kouluista haetaan tosi paljon lukioon. Esimerkiksi Helsingissä ja Espoossa lukio on tosi suosittu.

Ylen nettisivuilla on julkaistu koulukone, josta voi katsoa, miten eri kouluista haetaan jatko-opintoihin.

### [[Lisää: ]Koulujen välillä valtavia eroja -- katso koulukoneesta, miten sinun lähikoulustasi haetaan amikseen tai lukioon](https://yle.fi/a/74-20081385)

## Sirkuselämä

Lopuksi kurkistamme sirkuselämään.

Kevät on tullut. Sirkus Finlandia on aloittanut tämän vuoden kiertueen.

Kiertueella sirkustaiteilijat asuvat asuntoautoissa. Pääsemme kurkistamaan, miltä asuntoautossa näyttää.

Akrobaatit **Pauliina Koskinen** ja **Sara Myöhänen** näyttävät meille paikkoja.

Pauliinalla ja Saralla on yhteinen ohjelmanumero sirkuksessa. Numerossa on rullaluistelua ja ilma-akrobatiaa.

Sirkus Finlandia on aloittanut tämän vuoden kiertueen.

Esiintyjiä tulee monesta maasta. Sirkuksessa harjoitellaan paljon.

## Sää

Vielä sääennuste.

Keskiviikkona on kylmä päivä. Idässä ja pohjoisessa on pakkasta. Etelässä ja lännessä on vähän plusasteita.

Sää on enimmäkseen pilvinen, mutta paikoin aurinko paistaa idässä ja pohjoisessa. Lounaassa voi sataa vähän vettä tai lunta.

