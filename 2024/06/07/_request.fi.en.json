{
    "q": [
        "# TV \\| Selkouutiset \\| perjantai 7.6.2024",
        "",
        "Eurovaalit. Korot. Yleisurheilun EM-kisat. Sää.",
        "",
        "## Ylen eurovaalitentti",
        "",
        "Aluksi uutinen politiikasta.",
        "",
        "Euroopan parlamentin vaalit eli eurovaalit pidetään sunnuntaina.",
        "",
        "Eduskuntapuolueiden puheenjohtajat tapasivat eilen Ylen vaalitentissä.",
        "",
        "He keskustelivat tiukasti esimerkiksi EU:n rahankäytöstä.",
        "",
        "Ranska ja Viro ovat ehdottaneet, että EU perustaa puolustusrahaston, josta voidaan aseistaa Ukrainaa.",
        "",
        "Perussuomalaisten puheenjohtaja **Riikka Purra** sanoi, että poliitikkojen on vaikea valvoa EU:n rahankäyttöä, koska rahaa menee tosi moniin asioihin.",
        "",
        "Kokoomuksen varapuheenjohtaja **Antti Häkkänen** sanoi, että Ukrainan auttamiseen ja Euroopan maiden puolustamiseen tarvitaan verovaroja.",
        "",
        "SDP:n puheenjohtaja **Antti Lindtman** sanoi, että EU:lle pitää saada uusia omia tuloja.",
        "",
        "Eduskuntapuolueiden puheenjohtajat keskustelivat tiukasti EU:n rahankäytöstä Ylen vaalitentissä.",
        "",
        "Eurovaalit ovat sunnuntaina.",
        "",
        "## Korkojen lasku",
        "",
        "Nyt uutinen taloudesta.",
        "",
        "Korot alkavat laskea. Euroopan keskuspankki EKP on päättänyt alentaa ohjauskorkoja.",
        "",
        "Talletuskorko laskee 4 prosentista 3,75 prosenttiin. Muutos tulee voimaan 12. kesäkuuta.",
        "",
        "Asiasta kertoi torstaina Euroopan keskuspankin johtaja **Christine Lagarde**.",
        "",
        "Euroopan keskuspankki EKP on päättänyt alentaa ohjauskorkoja.",
        "",
        "Tieto on hyvä tavallisille ihmisille. Se tarkoittaa, että taloustilanne paranee. Näin sanoo Osuuspankkiryhmän pääekonomisti **Reijo Heiskanen**.",
        "",
        "*\"Suomalaisen kotitalouden kannalta tämä viesti oli siinä mielessä hyvä. Talouden näkymä on tasapainoinen, inflaatio hidastuu, talous voi elpyä ja korkoa voidaan vähitellen laskea.\"*",
        "",
        "## Yleisurheilun EM-kisat",
        "",
        "Lopuksi uutinen urheilusta.",
        "",
        "Yleisurheilun Euroopan-mestaruuskisat ovat alkaneet. EM-kisat alkoivat perjantaina aamulla Roomassa Italiassa.",
        "",
        "Kisoihin osallistuu Suomesta melkein 70 urheilijaa.\\",
        "Yksi heistä on seiväshyppääjä **Wilma Murto**.",
        "",
        "Murto loukkasi keväällä akillesjänteen. Siksi hän on kilpaillut tänä kesänä vasta yhden kerran.",
        "",
        "Murto sanoo, että hänellä on kisoihin hyvä tunnelma.",
        "",
        "*\"Kyllä mulla ihan sellainen kilpailukykyinen fiilis on.\"*",
        "",
        "Yleisurheilun EM-kisat ovat alkaneet Roomassa.\\",
        "Wilma Murto aloittaa kilpailun lauantaina.",
        "",
        "## Sää",
        "",
        "Vielä sääennuste.",
        "",
        "Lauantaina sataa välillä, etenkin lännessä. Lapissa paistaa paikoin aurinko.",
        "",
        "Lämpötila on 15 ja 20 asteen välillä.",
        ""
    ],
    "source": "fi",
    "target": "en",
    "format": "text"
}