# TV \| Selkouutiset \| perjantai 7.3.2025

EU:n puolustus. Kuntavaalien ehdokaskato. Linda Lampenius. Sää.

## EU:n puolustus

Ensin turvallisuuspolitiikkaa.

EU-maiden johtajat ovat päättäneet EU:n puolustuksen vahvistamisesta.

Päätös tehtiin illalla EU-johtajien kokouksessa Brysselissä.

Suunnitelmassa ohjataan noin 800 miljardia euroa EU-maiden puolustukseen.

Ukrainalle ei nyt luvattu uutta tukea, mutta sen tukea luvattiin vahvistaa lähiaikoina.

EU-maiden johtajat ovat päättäneet vahvistaa EU:n puolustusta.

EU-maiden pitää nyt parantaa omaa turvallisuutta, sillä USA ei ehkä enää puolusta Eurooppaa tulevaisuudessa

Myös Ukraina tarvitsee nyt lisää tukea Euroopalta, kun USA:n tuki on ehkä loppumassa.

## Kuntavaalien ehdokaskato

Sitten aiheena kuntavaalit.

Puolueiden on ollut vaikea löytää ehdokkaita kevään kuntavaaleihin.

Joka 5. kunnassa ehdokkaita on vain vähän enemmän kuin kunnanvaltuustossa on paikkoja.

Huonoin tilanne on pienessä Pyhärannan kunnassa Varsinais-Suomessa.

Pyhärannan kunnanvaltuustossa on 19 paikkaa ja vaaliehdokkaita on vain 1,2 yhtä valtuustopaikkaa kohti.

Valtuustoon pääsee siis melkein jokainen ehdokas.

Kuntavaalit pidetään 13. huhtikuuta. Samana päivänä pidetään myös aluevaalit.

Molempien vaalien ehdokkaisiin voi tutustua [Ylen vaalikoneessa osoitteessa vaalit.yle.fi](https://vaalit.yle.fi/vaalikone/alue-ja-kuntavaalit2025)

## Linda Lampenius

Sitten kulttuuria.

Suomalainen viulisti Linda Lampenius on palaamassa pop-musiikin pariin.

Lampenius esiintyi Uuden Musiikin Kilpailussa helmikuun alussa. Yleisö oli innoissaan.

Sen jälkeen Lampenius on saanut paljon esiintymistarjouksia.

Linda Lampenius nousi julkisuuteen 90-luvulla, jolloin hän teki kansainvälistä uraa.

Viime vuodet hän on asunut Ruotsissa ja keskittynyt klassiseen musiikkiin.

## Lauantain sää

Vielä sääennuste.

Pohjoisessa sataa huomenna lunta. Ajokeli voi olla huono.

Aurinko paistaa etelässä. Etelässä on lämmintä.

Sää on hyvin tuulista etenkin Suomen keskellä.

