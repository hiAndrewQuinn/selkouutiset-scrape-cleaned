TV \| Selkouutiset \| perjantai 26.1.2024
=========================================

Vaalikeskustelu. Ahvenanmaa. Kirjamyynti. Sääennuste.

**Voit lukea uutisten tekstit myös tästä:**

Presidenttiehdokkaiden keskustelu itärajasta
--------------------------------------------

Aluksi uutinen politiikasta.

Presidenttiehdokkaat osallistuivat eilen Ylen vaalikeskusteluun. Tämä oli viimeinen Ylen vaalikeskustelu ennen presidentinvaalin 1. kierrosta.

Ehdokkaat keskustelivat esimerkiksi itärajan tilanteesta. Suurin osa ehdokkaista sanoi, että luvattomia rajan ylittäjiä pitää voida käännyttää takaisin Venäjälle. Toiminnan nimi on push back. Ehdokkaat sanoivat, että näin voidaan toimia, jos lakia muutetaan.

Kokoomuksen **Alexader Stubb** muistutti, että Norjassa rajalta voidaan käännyttää ihmisiä.

*Push backihän on muun muassa laillista Norjassa. Meillä on se ongelma tällä hetkellä, että Euroopan unionissa se ei vielä ole laillista, mutta Venäjän kanssa pitää valitettavasti pistää kovaa kovaa vastaan.*

Presidenttiehdokkaat keskustelivat eilen itärajan tilanteesta.

Monet ehdokkaat sanoivat, että Venäjä käyttää siirtolaisia hyväksi. Siksi EU-lakia pitää muuttaa.

Näin sanoi esimerkiksi valitsijayhdistyksen Olli Rehn.

*Sen takia meidän tulee aktiivisesti toimia yhdessä muiden EU-maiden kanssa tän lainsäädännön muuttamiseksi.*

Ahvenanmaalaisten kiinnostus presidentinvaaleihin
-------------------------------------------------

Nyt toinen uutinen presidentinvaaleista.

Presidentinvaalit kiinnostavat Ahvenanmaalla vähemmän kuin muualla Suomessa. Vain 21 prosenttia ahvenanmaalaisista äänesti ennakkoon. Luku on Suomen pienin.

Ylen toimittaja **Markku Sandell** kertoo, että Ahvenanmaalla ei näy vaalimainoksia. Ahvenanmaalaiset mediat eivät kirjoita paljon presidentinvaaleista.

Presidentti koetaan Ahvenanmaalla etäiseksi.

Presidentille kuuluu ulkopolitiikka ja turvallisuuspolitiikka.\
Emeritusprofessori **Görand Djupsund** sanoo, että ne eivät kuulu Ahvenanmaalle. Siksi presidentti ei ehkä kiinnosta niin paljon Ahvenanmaalla.

Presidentinvaalit kiinnostavat Ahvenanmaalla vähemmän kuin muualla Suomessa.

Kirjojen myynti
---------------

Lopuksi uutinen kirjojen myynnistä.

Painettujen kirjojen myynti vähenee.

Viime vuonna painettujen kirjojen myynti väheni melkein 2 prosenttia edellisvuodesta. Kaunokirjallisuuden myynti kuitenkin kasvoi 3 prosenttia.

Viime vuoden myydyin kirja oli Satu Rämön kirja *Rósa & Björk*.

Painettujen kirjojen myynti vähenee.

Äänikirjojen kuuntelu on kasvanut. Viime vuonna äänikirjojen kuuntelu kasvoi 6 prosenttia.

Sää
---

Vielä sääennuste.

Lauantaina sää on pilvistä ja paikoin sataa vähän lunta.

Lämpötila on -1 ja -6 asteen välillä.

Paikoin on vähän kylmempää.

