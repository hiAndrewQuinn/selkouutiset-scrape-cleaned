# TV \| Selkouutiset \| tiistai 9.4.2024

Lasten koulukodit. Tulipalo Turussa. Auringonpimennys. Sää.

## Lasten koulukodit

Aluksi uutinen lapsista, joilla on ongelmia.

Suomesta puuttuu paikka lapsille, jotka käyttäytyvät väkivaltaisesti. Näin sanoo lasten etuja valvova viranomainen Elina Pekkarinen.

Elina Pekkarinen sanoo, että väkivaltaisille lapsille pitää perustaa uusia asumispaikkoja. Lapset tarvitsevat kodin, jossa saa monenlaista tukea. Paikassa pitää olla paljon aikuisia, joilla on oikea koulutus. Lapset tarvitsevat esimerkiksi psykiatrin apua.

Suomesta puuttuu paikka lapsille, jotka käyttäytyvät väkivaltaisesti. Suomessa on tällä hetkellä 5 koulukotia, joihin mahtuu yhteensä vain 44 lasta.

## Tulipalo Turussa

Seuraavan uutisen aiheena on tulipalo.

Turussa oli maanantaina iso tulipalo. Tulipalo syttyi Port Arthurin kaupunginosassa, jossa on paljon puutaloja. Tulipalossa tuhoutui puutalo, jossa oli 10 asuntoa.

Talo asukkaat vietiin pois talosta. Kukaan ihminen ei loukkaantunut tulipalossa. Tulipalo ei levinnyt muihin taloihin. Tulipalosta levisi savua Turun keskustaan.

## Auringonpimennys

Nyt aiheena on auringonpimennys.

USA:ssa ja Kanadassa näkyi maanantaina täydellinen auringonpimennys.

Auringonpimennys kesti joitakin minuutteja. Auringonpimennys näkyi esimerkiksi Dallasin ja Montrealin kaupungeissa.

Täydellinen auringonpimennys on harvinainen. Täydellinen auringonpimennys näkyy, kun Kuu osuu suoraan maan ja Auringon väliin.

Suomessa täydellinen auringonpimennys näkyi viimeksi vuonna 1990. Seuraava täydellinen auringonpimennys näkyy Suomessa yli 100 vuoden päästä.

## Keskiviikon sää

Vielä sääennuste.

Vettä sataa huomenna keskiviikkona lännessä ja pohjoisessa. Paikoin on myös ukkosta. Etelässä ja idässä on poutaa, eli ei sada. Lämpötila on keskiviikkona Kaakkois-Suomessa paikoin yli 15 astetta. Muualla maassa lämpötila on alempi.

