# TV \| Selkouutiset \| maanantai 17.3.2025

Hyvinvointialueet. Vaalit. KAJ. Sää.

## Hyvinvointialueet

Aluksi uutinen hyvinvointialueista.

Monet hyvinvointialueet vähentävät ehkä työntekijöitä. Syy on taloustilanne.

Noin puolet alueista arvioi, että niiden pitää vähentää työntekijöitä 4 vuoden kuluessa. Näin kertoo Ylen kysely.

Hyvinvointialueet ovat vähentäneet ihmisiä johdosta ja hallinnosta.

Valtiovarainministeriö on huolissaan, että alueet ovat ehkä vähentäneet jo liikaa ihmisiä hallinnosta.

Valtiovarainministeriön ylijohtaja **Ville-Veikko Ahonen** sanoo, että hallinnossa tarvitaan ihmisiä, jotka toteuttavat aluevaltuustojen päätöksiä.

## Kuntavaalit ja aluevaalit

Nyt uutinen vaaleista.

Suomessa on ensi kuussa kahdet vaalit.

Ihmiset äänestävät kuntavaaleissa ja aluevaaleissa samana päivänä. Vaalipäivä on sunnuntai 13. huhtikuuta.

Molemmissa vaaleissa saavat äänestää myös monet ulkomaalaiset, jotka ovat asuneet Suomessa tarpeeksi kauan.

Aluevaaleissa valitaan aluevaltuusto. Aluevaltuustot päättävät esimerkiksi terveyskeskuksista ja vanhustenhoidosta.

Aluevaalit järjestetään kaikkialla muualla mutta ei Helsingissä.

Kuntavaaleissa valitaan kunnanvaltuusto. Kunnanvaltuusto päättää, miten kunta käyttää rahaa esimerkiksi kouluun, kirjastoon tai joukkoliikenteeseen.

Molemmista vaaleista kerrottiin viikonloppuna Uutisviikko selkosuomeksi -ohjelmassa.

Ohjelman voi kuunnella ja lukea selkouutisten nettisivuilla.

## Oikaisu

Nyt oikaisu.

Perjantaina Selkouutisissa oli nimivirhe.

Uutisen aihe oli Janne Puhakan murhan oikeudenkäynti. Henkilön oikea etunimi on Janne, ei Joona.

## KAJ´n kansanjuhla

Lopuksi kulttuuriuutinen.

Vöyrin kunta järjesti viikonloppuna kansanjuhlan KAJ-yhtyeelle.

Vöyri on KAJ´n kotikunta.

Juhla järjestettiin, koska KAJ voitti Ruotsin euroviisukarsinnan.

Vöyri halusi kiittää yhtyettä, koska se on tuonut Vöyrille hyvää julkisuutta.

Vöyrin kunta järjesti viikonloppuna kansanjuhlan KAJ-yhtyeelle. Paikalla oli tuhansia faneja.

Suomalainen KAJ edustaa euroviisuissa Ruotsia kappaleella Bara bada bastu.

## Tiistain sää

Vielä sääennuste.

Tiistaina pohjoisessa sataa lunta.

Lännessä lämpötila nousee +5 asteeseen.

