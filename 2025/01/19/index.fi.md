# Radio \| Uutisviikko selkosuomeksi \| sunnuntai 19.1.2025

Itämeren turvallisuus.

Uutisviikon aihe on tällä kertaa Itämeren turvallisuus. Suomessa järjestettiin tällä viikolla puolustusliitto Naton kokous. Kokouksessa päätettiin, että Nato valvoo Itämeren aluetta enemmän kuin aikaisemmin. Nato valvoo Itämerta laivoilla ja lentokoneilla. Syynä on se, että laivat ovat rikkoneet kaapeleita Itämerellä.

Kerromme nyt tarkemmin Itämeren turvallisuudesta.

![Kuva: Tiina Jutila / Yle](https://images.cdn.yle.fi/image/upload/c_crop,h_3291,w_5851,x_0,y_112/ar_1.7777777777777777,c_fill,g_faces,h_431,w_767/dpr_1.0/q_auto:eco/f_auto/fl_lossy/v1737037995/39-14075516789168dcaa68)

Helsingissä oli tällä viikolla puolustusliitto Naton kokous. Kokouksessa olivat mukana Itämeren alueen Nato-maat. Kokouksen aihe oli Itämeren turvallisuus.

Kokous järjestettiin, koska laivat rikkovat kaapeleita Itämerellä. Nato-maat epäilevät, että laivat rikkovat kaapeleita yhteistyössä Venäjän kanssa. Moni huonokuntoinen laiva myös kuljettaa öljyä Venäjälle. Siksi Itämerellä voi tapahtua öljyonnettomuus.

## Naton operaatio Itämerellä

![Kuva: Ivar Heinmaa / Yle](https://images.cdn.yle.fi/image/upload/c_crop,h_1080,w_1919,x_0,y_0/ar_1.7777777777777777,c_fill,g_faces,h_431,w_767/dpr_1.0/q_auto:eco/f_auto/fl_lossy/v1737125098/39-1408186678a6c73b52fd)

Nato-maat kertoivat Helsingin kokouksessa, että Nato aloittaa operaation Itämerellä.

Jatkossa Naton sotilaat valvovat Itämerta enemmän kuin nyt. Kokouksessa kerrottiin, että Nato valvoo Itämerta laivoilla ja lentokoneilla. Nato käyttää Itämeren valvontaan uutta tekniikkaa.

Presidentti Alexander Stubb sanoi, että Naton operaatio kestää viikkoja tai kuukausia. Naton johtaja Mark Rutte sanoi kokouksessa, että Nato ei hyväksy Venäjän häirintää Itämerellä. Rutte sanoi, että Venäjälle pitää lähettää tästä asiasta selvä viesti.

## Venäjän uhka

![Kuva: Pyry Sarkiola / Yle](https://images.cdn.yle.fi/image/upload/c_crop,h_2362,w_4200,x_0,y_35/ar_1.7777777777777777,c_fill,g_faces,h_431,w_767/dpr_1.0/q_auto:eco/f_auto/fl_lossy/v1736409758/39-1403956677f7f84de58e)

Suomen armeija kertoi tällä viikolla, että Venäjä ei kuitenkaan ole suuri sotilasuhka Suomelle juuri nyt. Venäjä ei voi hyökätä Suomeen, koska Venäjä tarvitsee sotilaat Ukrainan sotaan. Venäjällä ei ole kovin paljon sotilaita Suomen lähellä.

Venäjän uhka voi kasvaa, kun sota Ukrainassa joskus loppuu. Venäjä aloitti hyökkäyssodan Ukrainassa helmikuussa vuonna 2022.

## Kertaus

Uutisviikon aiheena oli Itämeren turvallisuus. Kerrataan vielä tärkeimmät asiat.

Helsingissä oli tällä viikolla Itämeren Nato-maiden kokous. Kokouksessa kerrottiin, että Nato aloittaa operaation Itämerellä. Naton lentokoneet ja laivat valvovat Itämeren turvallisuutta. Nato epäilee, että laivat rikkovat kaapeleita Itämerellä yhteistyössä Venjän kanssa.

