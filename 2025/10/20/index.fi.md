# TV | Selkouutiset | maanantai 20.10.2025

Gaza. Vammaisten palvelut. Liukkaus. Tiistain sää.

## Gaza

Aluksi uutinen Lähi-idästä.

Gazan aselepo rakoilee.

Israel ja äärijärjestö Hamas syyttävät toisiaan aselevon rikkomisesta.

Israelin sotilaita kohti ammuttiin Rafahissa sunnuntaiaamuna. Israel teki sen jälkeen kymmeniä iskuja Gazaan.

Gazan viranomaisten mukaan lähes 50 ihmistä kuoli iskuissa.

Gazan aselepo rakoilee.

Lähi-idän asiantuntija **Olli Ruohomäki** uskoo, että aselepoa rikotaan myös jatkossa.

## Vammaisten palvelut

Sitten asiaa vammaisten palveluista.

Vammaisten palvelut ovat huonontuneet.

Näin kertovat useat vammaisjärjestöt.

Järjestöt sanovat, että hyvinvointialueet tulkitsevat uutta vammaispalvelulakia liian tiukasti. Järjestöjen mukaan oikeasti kyse on säästöistä.

Oululainen **Jaana Märsynaho** ei saa enää taksikuljetusta töihin. Märsynaholla on CP-vamma. Hänen on vaikea liikkua.

Hyvinvointialue sanoo, että Märsynaho voi kulkea bussilla.

Vammaisten palvelut ovat huonontuneet.

Vammaisjärjestöt saavat paljon kysymyksiä palveluista. Järjestöt sanovat, että vammaisten yhdenvertaisuus on huonontunut.

## Liukkaus

Lopuksi uutinen liukkaista teistä.

Tiet voivat olla liukkaita aamulla.

Märkä tie jäätyy, kun yöllä on pakkasta eli lämpötila on miinuksella. Tienpinnalla voi olla myös kuuraa eli pieniä jääkiteitä.

Lahden moottoritie oli hyvin liukas lauantaina. Tiellä sattui paljon kolareita. Kolareissa oli noin 40 autoa.

Tiet voivat olla liukkaita aamulla.

Liukkaalla tiellä kannattaa ajaa hitaammin. Myös jalkakäytävät voivat olla liukkaita.

## Tiistain sää

Vielä sääennuste.

Huomenna sataa Lapissa.

Osa sateista on lunta ja osa vettä.

Etelässä paistaa aurinko.

Lämpötila on -5 ja +10 asteen välillä.
