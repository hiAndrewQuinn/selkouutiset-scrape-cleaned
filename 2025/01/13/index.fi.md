# TV \| Selkouutiset \| maanantai 13.1.2025

Venäjän tukikohdat. Ilmastonmuutos Suomessa. Hiihto ja talvipäivä. Sääennuste.

## Venäjän tukikohdat

Aluksi uutinen Venäjän tukikohdista Suomen lähellä.

Venäjän tukikohdat keskittyvät aiempaa enemmän Ukrainan sotaan.

Näissä satelliittikuvissa näkyy Venäjän tukikohta lähellä Suomen rajaa.

Ylen toimittajat Mika Mäkeläinen ja Eeva Sarlin tutkivat uusia ja vanhoja satelliittikuvia tukikohdista.

Kuvissa näkyy, että tukikohtiin on tullut lisää esimerkiksi telttoja, ajoneuvoja ja rakennuksia.

Tukikohtiin kootaan sotilaita ja vanhaa sotilaskalustoa, jotka lähetetään Ukrainan sotaan.

Venäjän tukikohdat keskittyvät aiempaa enemmän Ukrainan sotaan.

Sotilasasiantuntija Marko Eklund sanoo, että tukikohdista Suomen lähellä ei ole nyt uhkaa Suomelle, koska ne keskittyvät Ukrainaan.

## Ilmastonmuutos Suomessa

Nyt uutinen ilmastonmuutoksesta Suomessa.

Ilmastonmuutos lämmittää Suomea nopeammin kuin monia muita maita.

Maailman keskilämpötila nousi viime vuonna 1,5 astetta. Suomessa keskilämpötila nousi 3,4 astetta.

Lämpimät vuodet ovat lisääntyneet Suomessa 2000-luvulla.

Viime kesänä Suomessa oli yli 70 hellepäivää. Se on enemmän kuin koskaan ennen.

Ilmastonmuutos lämmittää Suomea nopeammin kuin monia muita maita.

Maailmalla ilmaston muuttuminen on lisännyt vakavia luonnonilmiöitä esimerkiksi tulvia. Suomessa sademäärät voivat kasvaa, kun ilmasto lämpenee.

Tulvat kaduilla tai kaupungeissa voivat lisääntyä. Näin kertoo meteorologi **Pauli Jokinen**.

*"Kun lämpötilat nousevat kesäisin, ja saattaa olla sitten enemmän vesihöyryä, niin sitten kun sataa rankasti. Taajamatulviin ja rankkasateiden aiheuttamiin ongelmiin on syytä Suomessakin varautua."*

## Talven ensimmäiset SM-hiihdot ja kaunis talvipäivä

Lopuksi talviuutinen viikonlopusta.

Hiihtokauden ensimmäiset Suomen mestaruuskilpailut järjestettiin viikonloppuna Imatralla.

Kisaviikonloppu oli monelle hiihtäjälle tärkeä. Kauden päätähtäin on Trondheimin maailman mestaruuskisat. Ne ovat 6 viikon kuluttua.

Hieno talvisää innosti myös harrastehiihtäjät ja pulkkailijat ulos sunnuntaina.

Tämä kuva on Helsingin Paloheinästä. Laduilla ja pulkkamäessä oli välillä ruuhkaa.

## Tiistain sää

Vielä sääennuste.

Tiistaina on enimmäkseen poutaista eli ei sada.

Lämpötila nousee.

Etelässä lämpötila on +2 ja +5 asteen välillä. Pohjoisessa lämpötila on -3 ja +2 asteen välillä.

