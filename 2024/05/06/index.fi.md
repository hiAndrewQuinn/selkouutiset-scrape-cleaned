# TV \| Selkouutiset \| maanantai 6.5.2024

TNT-räjähdetehdas. Inflaatio. Puutarhakasvit. Sääennuste.

## TNT-räjähdetehdas

Aluksi uutinen kotimaasta.

Suomi haluaa rakentaa Suomeen TNT-räjähdetehtaan.

TNT on tärkeä räjähdysaine ammuksissa.

Ukrainan sodan takia TNT:tä kuluu nyt tosi paljon.

EU:n alueella on vain yksi (1) TNT-räjähdetehdas. Se on Puolassa. Puolan tehtaan tuotanto ei riitä, koska kysyntää on paljon.

Suomi haluaa, että EU-alueelle rakennetaan toinen TNT-tehdas.

Puolustusministeri **Antti Häkkänen** kertoo, että Suomi on keskustellut asiasta muiden maiden kanssa.

Suomelle sopii, että TNT-tehdas rakennetaan ehkä Suomeen.

Suomi on panostanut ammusfirmoihin. Maalikuussa Suomi sai EU-rahoitusta ammustuotantoon yli 30 miljoonaa euroa.

## Hintojen nousuvauhti

Nyt uutinen taloudesta.

Inflaatio eli kuluttajahintojen nousu on pysynyt Suomessa rauhallisena.

Syy on Suomen heikko talouskehitys ja energian hintojen lasku.

Hinnat nousevat Suomessa hitaammin kuin muissa euromaissa. Vain Liettuassa hinnat ovat nousseet nopeammin kuin Suomessa.

Inflaatio eli kuluttajahintojen nousu on pysynyt Suomessa rauhallisena.

Vuoden aikana hinnat ovat nousseet Suomessa vain 0,6 prosenttia.

Korot eivät ole kuitenkaan laskeneet, koska muissa euromaissa inflaatio on vielä korkea.

Suomaisille EU:n rahapolitiikka on kireää. Korkeat korot nostavat esimerkiksi asuntolainan kuluja.

Suomalaisten lainakorot laskevat vasta sen jälkeen, kun kaikkien euromaiden inflaatio pienenee.

## Puutarhakasvit ja kylmä sää

Lopuksi asiaa istutuksista.

Sään kylmeneminen huolestuttaa kotipuutarhureita.

Monet suomalaiset ovat jo istuttaneet kukkia pihoille.

Tällä viikolla sää kylmenee. Öisin voi olla hallaa eli pakkasta maassa.

Luonnonkasvit ovat tottuneet Suomen kevääseen. Siksi ne kestävät yleensä kylmää.

Sään kylmeneminen huolestuttaa kotipuutarhureita.

Puutarhakasvit voivat olla arkoja kylmälle.

Puutarhuri **Seppo Närhi** neuvoo, että tällä viikolla ei kannata kylvää kasveja pihalle.

Pihakasveja voi suojata esimerkiksi harsolla. Kukkalaatikot ja parvekekukat voi viedä sisälle, jos yöllä on kylmää.

## Sää

Vielä sääennuste.

Tiistaina sää on viileää ja pääosin poutaista. Idässä ja pohjoisessa tulee paikoin lumikuuroja.

Lämpötila on 3 ja 10 asteen välillä, pohjoisessa on paikoin kylmempää.

