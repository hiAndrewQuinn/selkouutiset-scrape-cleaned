# TV \| Selkouutiset \| torstai 21.11.2024

Myrskytuhot. Merikaapelin tutkinta. Eturauhastutkimus. Perjantain sää.

## Myrskytuhot

Ensin myrskyuutinen.

Talvimyrsky on aiheuttanut vahinkoa Suomessa.

Myrskyn takia sähköt ovat olleet poikki eri puolilla Suomea. Tänään aamulla jopa 70 000 kotia oli ilman sähköä.

Sähkökatkot ovat häirinneet myös puhelinverkkoja. Siksi puhelinliikenteessä on ollut ongelmia.

Talvimyrsky on aiheuttanut vahinkoa Suomessa.

Myrsky on kaatanut puita junaradoille, ja junia on korvattu busseilla. Lisäksi monet junat ovat olleet myöhässä.

## Merikaapelin tutkinta

Sitten aiheena tietoliikennekaapelien katkeaminen.

Suomen poliisi on alkanut tutkia, miksi tietoliikennekaapeli meni rikki Itämerellä.

Suomen ja Saksan välinen tietoliikennekaapeli katkesi maanantaina.

Poliisi epäilee, että joku rikkoi ehkä tahallaan kaapelin, jossa kulkee tärkeää tietoa.

Siksi poliisi on alkanut tutkia, miksi tietoliikennekaapeli meni rikki.

Suomi tutkii asiaa yhdessä Ruotsin kanssa.

Syy on se, että myös Ruotsin ja Liettuan välinen tietoliikennekaapeli on katkennut.

Syytä kaapelien katkeamiseen ei vielä tiedetä.

## Eturauhastutkimus

Sitten aiheena miesten terveys.

Yli 50-vuotiaille miehille suositellaan eturauhastutkimusta.

Tässä lääkäri Patrik Ehnström tutkii Ylen toimittajan eturauhasen.

Eturauhanen on lähellä virtsarakkoa, ja usein miehet pelkäävät tutkimusta.

Pelko on turhaa, Ehnström sanoo. Myös toimittaja kertoo, että tutkimus ei tee kipeää.

Yli 50-vuotiaille miehille suositellaan eturauhastutkimusta.

Eturauhassyöpä on Suomessa miesten yleisin syöpä. Siihen sairastuu noin 5000 miestä joka vuosi.

Eturauhassyöpä etenee hitaasti. Jos se löydetään ajoissa, se voidaan yleensä myös parantaa.

## Perjantain sää

Vielä sääennuste.

Huomenna lunta sataa maan länsi- ja keskiosassa sekä Pohjois-Lapissa.

Paikoin lunta voi sataa myös muualla maassa.

Lumisateiden takia autolla ajaminen voi olla vaarallista.

Pakkasta on koko maassa nollasta kymmeneen astetta.

