# TV \| Selkouutiset \| tiistai 8.10.2024

Ulkopolitiikka. Maahanmuuttajat. Tammelan Stadion. Sää.

## Ulkopolitiikka

Aluksi uutinen politiikasta.

Tutkijat arvioivat, että hallitukselle tulee monia vaikeita ulkopolitiikan kysymyksiä.

Ulkopolitiikka aiheuttaa kiistaa hallituspuolueille.

Kiistaa on ollut esimerkiksi siitä, osallistuuko Suomi Ukrainan jälleenrakentamisen tasa-arvoliittoumaan. Kiistaa on ollut myös Israel-äänestyksestä YK:n yleiskokouksessa.

Tutkija **Hanna Wass** sanoo, että aiemmin ulkopolitiikan kiistat käsiteltiin hallituksen sisällä. Nyt kiistat näkyvät ulos.

Tutkijat arvioivat, että hallitukselle tulee lisää vaikeita ulkopolitiikan kysymyksiä.

Hallituksen pitää esimerkiksi ottaa kantaa moniin Lähi-idän asioihin. Näin arvioi tutkija **Timo Stewart**.

--*Miten Gazan tulevaisuus järjestetään, miten kansainvälinen yhteisö tukee sitä, että kahden valtion ratkaisu todella tapahtuu.*

## Maahanmuutto

Nyt uutinen maahanmuutosta.

Suomi haluaa maahanmuuttajia erityisesti 4 maasta.

Nämä hoitajat ovat juuri saapuneet Suomeen. He ovat Filippiineiltä.

Rodni on opetellut muutaman sanan suomea.

--*Moi, minä olen Rodni. Hauska tutustua. Hauska tavata kaikki.*

Suomi haluaa maahanmuuttajia erityisesti 4 maasta.

Maat ovat Filippiinit, Intia, Vietnam ja Brasilia. Ne ovat Suomen kumppanimaita.

Eniten Suomeen on tulijoita Filippiineiltä. Toiseksi eniten tulijoita on Intiasta. Brasiliasta ja Vietnamista tulijoita on vielä vähän.

Filippiiniläiset lähihoitajat tulevat töihin eri puolille Suomea.

Heillä on työsopimus vähintään 2 vuodeksi.

## Arkkitehtuurin Finlandia-palkinto

Lopuksi uutinen rakennustaiteesta.

Tämä on Tammelan jalkapallostadion Tampereella.

Tammelan stadion saa tämänvuotisen Arkkitehtuurin Finlandia-palkinnon.

Stadionit ovat usein avaralla paikalla. Monet stadionit ovat keskustan ulkopuolella.

Tammelan Stadion on keskellä kaupunkia. Rakennus on suunniteltu niin, että se sopii asuintalojen keskelle.

Arkkitehtuurin Finlandia-palkinnon saa Tammelan stadion Tampereella.

Tammelan stadionin on suunnitellut JKMM-arkkitehtitoimisto.

## Sää

Vielä sääennuste.

Keskiviikkona melkein koko maassa sataa paljon. Idässä voi olla poutaa.

Lapissa voi sataa lunta ja räntää.

Tuuli on kovaa.

