# TV \| Selkouutiset \| perjantai 28.3.2025

Sotesäästöt. Vastaanottokeskukset. Dark Noon. Lauantain sää.

## Sotesäästöt

Aluksi uutinen politiikasta.

Hallitus on päässyt sopuun sotesäästöistä. Hallitus on neuvotellut asiasta pitkään.

Sosiaali- ja terveyspalveluista säästetään 166 miljoonaa euroa.

Säästöjä tehdään esimerkiksi vammaispalveluissa, kuntouttavassa työtoiminnassa ja lastensuojelussa.

Kotihoidossa lisätään esimerkiksi teknologian käyttöä.

Hyvinvointialueiden valtuustojen kuluja leikataan. Esimerkiksi kokouspalkkioita leikataan.

Hallitus on sopinut 166 miljoonan euron sotesäästöistä.

Hallitus kuitenkin perui erikoissairaanhoidon säästöt.

Oppositio on harmissaan säästöistä. Oppositio haluaa hallitukselta lisää tietoa, mistä asioista säästetään.

## Vastaanottokeskukset

Nyt uutinen vastaanottokeskuksista.

Maahanmuuttovirasto sulkee 26 vastaanottokeskusta.

Tänä vuonna suljetaan 18 keskusta ja ensi vuoden helmikuussa vielä 8 keskusta.

Syy on turvapaikanhakijoiden vähentyminen.

Viime vuonna turvapaikkahakemuksia jätettiin 45 prosenttia vähemmän kuin vuonna 2023.

Esimerkiksi Ukrainasta ei tule enää turvanpaikanhakijoita yhtä paljon kuin aiemmin.

Myös asukkaat vastaanottokeskuksissa vähenevät.

Monet ihmiset ovat siirtyneet vastaanottokeskuksista kunnan asukkaiksi.

Maahanmuuttovirasto sulkee 26 vastaanottokeskusta.

Asukkaat voivat hakea kotikuntaoikeutta Suomesta.

## Teatteriryhmä Dark Noon

Lopuksi kulttuuriuutinen.

Suomessa vierailee teatteriesitys, jonka aihe on siirtolaisuus.

Tanskalainen teatteriryhmä Dark Noon esiintyy Espoon teatterissa.

Näyttelijät ovat Etelä-Afrikasta.

He esittävät eurooppalaisia siirtolaisia, jotka muuttavat Amerikkaan.

Tyylilaji on western eli lännenelokuva.

Esitys arvostelee vanhaa rasistista kulttuuria, jossa valkoiset näyttelijät esittivät mustia. Tässä esityksessä mustat esittävät valkoisia.

Suomessa vierailee teatteriesitys, jonka aihe on siirtolaisuus.

Ensi-ilta oli torstaina Espoon teatterissa.

## Lauantain sää

Vielä sääennuste.

Lauantaina paistaa aurinko.

Pohjoisessa on pilviä ja sataa vähän.

Sää on lämmin.

Lämpötila on etelässä yli 10 astetta.

Pohjoisessa on viileämpää.

