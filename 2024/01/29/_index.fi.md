# TV \| Selkouutiset \| maanantai 29.1.2024

Stubb ja Haavisto. Toinen kierros. Presidentin puoliso. Sää.

Voit lukea uutiset alta.

## Stubb ja Haavisto

Tässä lähetyksessä kerromme presidentinvaaleista.

Presidentinvaalien toiselle kierrokselle menevät **Alexander Stubb** ja **Pekka Haavisto**.

Stubb sai eniten ääniä, vähän yli 27 prosenttia. Haavisto sai toiseksi eniten ääniä, vähän alle 26 prosenttia.

Stubb on kokoomuksen ehdokas. Haavisto on valitsijayhdistyksen ehdokas.

Näin Alexander Stubb sanoi kannattajilleen, kun tulos selvisi: "*Me taidettiin päästä kuulkaas finaaliin, mutta tiedättekö mitä? Se kisa alkaa vasta nyt.*"

Pekka Haavisto sanoi kannattajilleen näin: "*Me ollaan voitettu gallupit ja tehty todella hieno tulos.*"

Alexander Stubb ja Pekka Haavisto menevät presidentinvaalien toiselle kierrokselle.

Heidän jälkeen kolmas oli perussuomalaisten **Jussi Halla-aho**. Neljäs oli valitsijayhdistyksen **Olli Rehn**.

Äänestämässä kävi paljon ihmisiä. Noin 75 prosenttia ihmisistä äänesti.

## Toinen kierros

Sitten uutinen presidentinvaalien toisesta kierroksesta

Vaalien toinen kierros alkaa nopeasti. Toisen kierroksen ennakkoäänestys alkaa jo ylihuomenna keskiviikkona.

Varsinainen vaalipäivä on kahden viikon päästä sunnuntaina 11. päivä helmikuuta.

Gallup-kyselyt kertovat, että Alexander Stubb on toisen kierroksen ennakkosuosikki.

Toisen kierroksen ennakkoäänestys alkaa jo ylihuomenna. Uusi presidentti aloittaa työt maaliskuun alussa.

## Presidentin puoliso

Vielä uutinen seuraavan presidentin puolisosta.

Suomen seuraavan presidentin puoliso on ensimmäisen kerran maahanmuuttaja.

Alexander Stubbin puoliso **Suzanne Innes-Stubb** on englantilainen.

Pekka Haaviston puoliso **Antonio Flores** on ecuadorilainen.

Seuraavan presidentin puoliso on maahanmuuttaja.

Presidenttien puolisot esimerkiksi edustavat Suomea paljon ulkomailla.

## Sää

Vielä sääennuste. Sää on aurinkoista. Lapissa tuulee kovaa.

Lämpötila on nollan ja +5 asteen välillä. Tiistaiyönä etelässä sataa lunta.

Jalkakäytävät ovat liukkaita koko maassa.

