# Uutisviikko selkosuomeksi | sunnuntai 25.1.2026

SDP:n häirintätapaukset. Lasten digilaitteet. Vanhusten katoamiset. Ukrainan rauhanneuvottelut.

Kuuntele

Voit lukea uutiset samanaikaisesti alta.

## SDP:n häirintätapaukset

![SDP.n johto antaa lausuntoa medialle.](https://images.cdn.yle.fi/image/upload/c_crop,h_1848,w_3284,x_0,y_0/ar_1.7777777777777777,c_fill,g_faces,h_431,w_767/dpr_1.0/q_auto:eco/f_auto/fl_lossy/v1769177905/39-1586284697382a6098c9)

Avaa kuvien katselu

SDP:n johto puhui häirintätapauksista tiedostustilaisuudessa eduskunnassa. Kuva: Mårten Lampén / Yle

Aluksi uutinen SDP:n häirintätapauksista.

SDP:n puoluejohto on pitänyt tällä viikolla kriisikokouksen, koska kolme puolueen kansanedustajaa on kohdellut eduskunta-avustajia epäasiallisesti.

Epäasiallinen toiminta on ollut esimerkiksi epäasiallista puhetta tai koskettelua.

Epäasiallista kohtelua on tapahtunut ehkä muutamia kertoja muutaman vuoden aikana.

SDP:n eduskuntaryhmän puheenjohtaja **Tytti Tuppurainen** sanoo, että tällainen toiminta ei saa jatkua.

Kansanedustajat ovat pyytäneet anteeksi huonoa käytöstä.

SDP teettää ulkopuolisen selvityksen tapauksista ja päättää sen jälkeen, tuleeko kansanedustajille seuraamuksia.

## Lasten digilaitteiden käyttö

![Nuori selaa kännykästään TikTokin videoita](https://images.cdn.yle.fi/image/upload/c_crop,h_2268,w_4032,x_0,y_378/ar_1.7777777777777777,c_fill,g_faces,h_431,w_767/dpr_1.0/q_auto:eco/f_auto/fl_lossy/v1640100456/39-862037615ad167872d9)

Avaa kuvien katselu

THL suosittelee, että alle 13-vuotiaat lapset eivät käytä älypuhelinta tai sosiaalista mediaa. Kuva: Jarkko Riikonen / Yle

Nyt uutinen lasten digilaitteiden käytöstä.

Terveyden ja hyvinvoinnin laitos eli THL antoi tällä viikolla uudet suositukset alle 13-vuotiaiden lasten digilaitteiden käytöstä.

THL suosittelee, että alle 13-vuotiaat eivät käytä älypuhelinta tai sosiaalista mediaa.

Suositukset perustuvat asiantuntijoiden ja vanhempien toiveisiin.

THL aikoo laatia myöhemmin suositukset myös 14–18-vuotiaille.

Myös pääministeri Petteri Orpo on aiemmin ehdottanut, että sosiaalinen media kielletään alle 15-vuotiailta.

## Muistisairaiden katoamiset

![Ruutukuvioiset tossut lattialla.](https://images.cdn.yle.fi/image/upload/c_crop,h_2988,w_5312,x_16,y_533/ar_1.7777777777777777,c_fill,g_faces,h_431,w_767/dpr_1.0/q_auto:eco/f_auto/fl_lossy/v1768390512/39-1580835696741b94279a)

Avaa kuvien katselu

Muistisairas ihminen voi lähteä ulos kylmään ja eksyä. Kuva: Simo Pitkänen / Yle

Seuraava aihe on muistisairaiden vanhusten katoamiset.

Asiantuntijat sanovat, että vanhusten ja muistisairaiden katoamiset lisääntyvät Suomessa.

Syy on se, että moni huonokuntoinen vanhus asuu kotona ilman riittävää apua.

Suomessa on ollut tänä talvena useita tapauksia, että muistisairas ihminen on lähtenyt kotoa ulos ja jopa kuollut, koska ulkona on kylmä.

Poliisi arvioi, että katoamistehtävien määrä kasvaa tulevaisuudessa, kun väestö vanhenee.

Tutkijat sanovat, että vanhusten kotihoito ei ole riittävää. Tutkijat sanovat, että palveluja pitää parantaa, että katoamisia voidaan ehkäistä.

## Ukrainan rauhanneuvottelut

![Möte mellan tre parter i Abu Dhabi.](https://images.cdn.yle.fi/image/upload/c_crop,h_2260,w_4038,x_0,y_84/ar_1.7777777777777777,c_fill,g_faces,h_431,w_767/dpr_1.0/q_auto:eco/f_auto/fl_lossy/v1769263619/39-15864796974d1ad0fa2b)

Avaa kuvien katselu

USA, Venäjä ja Ukraina tapasivat Arabiemiraateissa. Kuva: Lehtikuva

Lopuksi uutinen Ukrainan rauhanneuvotteluista.

USA, Venäjä ja Ukraina kävivät tällä viikolla rauhanneuvotteluja Abu Dhabissa Arabiemiraateissa.

Neuvottelut kestivät kaksi päivää.

Osapuolet sanovat, että keskustelut olivat hyviä ja että ilmapiiri oli positiivinen.

Ukrainan presidentti **Volodymyr Zelenskyi** sanoo, että lisää neuvotteluja voi tulla jo ensi viikolla.

Myös Venäjä sanoo, että se on valmis jatkamaan keskusteluja.

Seuraavat neuvottelut pidetään ehkä ensi sunnuntaina taas Abu Dhabissa.

Tämä oli uutisviikko selkosuomeksi. Tavataan taas, kuulemiin!
