# TV | Selkouutiset | 3.11.2025

Palkat. Joroinen. Itämeri. Tiistain sää.

## Naisten ja miesten palkkaero

Aluksi uutinen palkoista.

Naisten ja miesten palkoissa on edelleen iso ero.

Tilastokeskus kertoo, että naisten palkka on noin 16 prosenttia pienempi kuin miesten palkka.

Esimerkiksi Tradenomiliiton jäsenistä naiset saavat 500-600 euroa vähemmän palkkaa kuin miehet.

Yksi syy on, että miehiä on enemmän töissä, joissa palkka on korkeampi.

Naisten ja miesten palkoissa on edelleen iso ero.

Palkkaero on pienentynyt hitaasti vuosien aikana.

Työntekijöiden järjestö STTK:n puheenjohtaja **Antti Palola** sanoo, että naisten palkat eivät ole nousseet tarpeeksi.

Palola sanoo, että tasa-arvo paranee, jos palkkatiedot ovat avoimia.

## Autoräjähdys Joroisissa

Nyt onnettomuusuutinen.

Joroisissa Pohjois-Savossa tapahtui lauantaina vakava onnettomuus.

Kaksi ihmistä kuoli, kun pakettiauto räjähti hotellin vieressä.

Myös hotellin ulkokatos syttyi palamaan ja hotellin ikkunoita meni rikki.

Joroisissa tapahtui lauantaina autoräjähdys, jossa kuoli kaksi ihmistä.

Poliisi sanoo, että autossa ei ollut räjähdysaineita.

Räjähdyksen syy voi olla esimerkiksi kaasupullo.

Tapaus on järkyttänyt Joroisten asukkaita.

Seurakunta muisti onnettomuuden uhreja messussa.

## Itämeri

Lopuksi uutinen turvallisuuspolitiikasta.

Naton tehovalvonta Itämerellä toimii hyvin.

Suomen merivoimien alus valvoo Itämerta. Tässä se harjoittelee ampumista tykillä.

Itämerellä liikkuu Venäjän laivoja enemmän kuin ennen.

Siksi myös sotilasliitto Nato on lisännyt valvontaa Itämerellä.

Valvonta on auttanut. Itämerellä ei ole enää rikottu meren pohjan kaapeleita.

Ennen tehovalvontaa joku rikkoi kaapeleita.

Merivoimien komentaja **Tuomas Tiilikainen** sanoo, että valvonta on toiminut.

Vieraat alukset jäävät kiinni, jos ne yrittävät tehdä Itämerellä sabotaasia.

## Tiistain sää

Vielä sääennuste.

Tiistaina sää vaihtelee.

Lännessä sataa. Myös muualla voi sataa vähän.

Etelässä voi paistaa aurinko.

Lämpötila on noin 7-10 astetta. Lapissa on vähän pakkasta.
