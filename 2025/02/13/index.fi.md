# TV \| Selkouutiset \| torstai 13.2.2025

Ukraina. Eurooppa. Kotouttaminen. Sääennuste.

## USA ja Venäjä

Aluksi uutinen Ukrainan tilanteesta.

USA ja Venäjä aikovat neuvotella Ukrainan sodan lopettamisesta.

USA:n presidentti **Donald Trump** ja Venäjän presidentti **Vladimir Putin** keskustelivat keskiviikkona puhelimessa.

Trump sanoo, että Putin haluaa lopettaa sodan. Trump uskoo, että on mahdollista saada voimaan tulitauko.

USA ja Venäjä aikovat neuvotella Ukrainan sodan lopettamisesta.

Trump sanoi myös, että hän on keskustellut tilanteesta Ukrainan presidentin Volodymyr Zelenskyin kanssa.

## Eurooppa

Nyt lisää Ukrainan tilanteesta.

Presidentti Trumpin toiminta huolestuttaa Euroopan maita.

Suomen puolustusministeri **Antti Häkkänen** sanoo, että Ukrainan sodassa on pian ratkaisun hetki.

Häkkänen keskusteli tilanteesta Ukrainan tukiryhmän kokouksessa Brysselissä. Häkkänen sanoo, että Trump on ollut aktiivinen. Siksi tilanne ei ole täysin yllätys.

Presidentti Trumpin toiminta huolestuttaa Euroopan maita.

Trump soitti Putinille Euroopan ohi. Trump ei keskustellut ensin Euroopan johtajien kanssa.

Myös suomalaiset poliitikot olivat huolissaan Ylen aamutv:ssä. Vihreiden kansanedustaja **Pekka Haavisto** sanoi, että USA:n linja on shokki Euroopalle.

SDP:n kansanedustaja **Jani Kokko** sanoi, että Venäjä pääsee sopimaan etupiiristä.

Halunnut mielellään piirtää etupiirejä toisen suurvallan kanssa. Siinä mielessä tämä on erittäin huolestuttavaa, että nyt Valkoisesta talosta näyttää tulevan vastakaikua näille vaatimuksille.

## Kotouttamislaki

Lopuksi uutinen kotouttamisesta.

Joillakin kunnilla on vaikeuksia noudattaa uutta kotouttamislakia.

Laki tuli voimaan vuoden alussa. Laki määrää, että kuntien pitää tehdä maahanmuutajien kotouttamistoimia enemmän kuin ennen.

Kuntien pitää esimerkiksi järjestää laaja perehdytysjakso. Se pitää järjestää kielellä, jota maahanmuuttaja osaa hyvin. Tarkoitus on myös keskustella asioista ryhmissä.

Joillakin kunnilla on vaikeuksia noudattaa uutta kotouttamislakia.

Esimerkiksi pienissä kunnissa voi olla vaikea saada kokoon ryhmiä.

## Perjantain sää

Vielä sääennuste.

Perjantaina on osin aurinkoista ja osin pilvistä. Paikoin voi myös sataa hieman lunta.

Koko maassa on noin 10 astetta pakkasta.

