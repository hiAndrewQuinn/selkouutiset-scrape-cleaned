# TV \| Selkouutiset \| maanantai 7.4.2025

Työpaikkailmoitukset. Vaalit. Mainonta. Tiistain sää.

## Työpaikkailmoitukset

Aluksi uutinen työpaikkailmoituksista.

Rekryfirmat kopioivat firmojen työpaikkailmoituksia.

Näin kertoo Ylen selvitys.

Kun firma hakee työntekijää, firma julkaisee ilmoituksen Työmarkkinatorilla.

Jotkut rekryfirmat alkavat silloin etsiä firmalle työntekijää vaikka firma ei ole pyytänyt.

Rekryfirmojen tarkoitus on saada palkkio, jos ne löytävät firmalle sopivan työntekijän.

Tämä ihmetyttää firmoja.

Esimerkiksi helsinkiläinen rakennusfirma etsi sähköasentajaa. Rekrytorille ilmestyi myös rekryfirman ilmoitus samasta työpaikasta.

Toimitusjohtaja **Marti Udos** on hämmästynyt.

*"He vaan suoraan kopioi sen meidän ilmoituksen ja koitti varmaan metsästää työntekijää meille ja saada siitä rekrytointipalkkiota."*

Rekrytointifirmat kopioivat firmojen työpaikkailmoituksia

## Alue- ja kuntavaalit sunnuntaina 13.4.

Nyt asiaa vaaleista.

Suomessa on ensi sunnuntaina kahdet vaalit. Ihmiset äänestävät aluevaaleissa ja kuntavaaleissa.

*Mitä on demokratia?*

*Demokratiassa säännöt sovitaan yhdessä.*

*Suomi on demokraattinen maa.*

*Suomessa yhteisillä säännöillä pyritään hyvään elämään.*

*Demokratiassa kukaan ei päätä yksin.*

*Säännöistä päätetään yhdessä.*

*Mitä sinä tarvitset hyvään elämään?*

Aluevaaleissa ja kuntavaaleissa saavat äänestää myös monet ulkomaalaiset, jotka ovat asuneet Suomessa tarpeeksi kauan.

## Mainonta ja kuluttaminen

Nyt uutinen kuluttamisesta.

Tutkimus suosittaa, että mainontaa pitää rajoittaa.

Mainonta lisää ihmisten ylikulutusta. Mainonta luo ihmisille tarpeita.

Mainonta on taitavaa. Esimerkiksi sosiaalisessa mediassa mainonta voi näyttää hyviltä suosituksilta.

Mainonta antaa tunteen, että ihmisellä pitää olla tiettyjä tavaroita, vaatteita tai leluja.

**Sonja Holopainen** tutkii kuluttamista ja kestävyyttä.

Holopaisen tutkimus kertoo, että jos mainontaa vähennetään, ylikulutus vähenee.

## Tiistain sää

Vielä sääennuste.

Tiistaina sää vaihtelee.

Pohjoisessa voi sataa vettä ja räntää.

Muualla on poutaa ja aurinko paistaa.

Lämpötila on etelässä noin +8 astetta ja pohjoisessa noin +4 astetta.

