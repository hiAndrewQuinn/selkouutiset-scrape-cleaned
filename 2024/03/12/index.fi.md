# TV \| Selkouutiset \| tiistai 12.3.2024

Metsäfirmat. Tampere. Ruotsi. Sää.

Voit lukea uutisten tekstit myös tästä:

## Lakon vaikutus metsäfirmoihin

Aluksi lakkouutinen.

Metsäfirmat pysäyttävät tehtaita lakon takia.

Suomen vienti on pysähtynyt, koska satamissa alkoi lakko maanantaina. Metsäfirmojen tuotteita ei lastata laivoihin.

Metäfirma UPM pysäyttää paperitehtaiden toiminnan ainakin Kouvolassa, Raumalla, Jämsänkoskella sekä Kaukaan sellutehtaalla Lappeenrannassa.

UPM myös lopettaa palkanmaksun, koska tehtaat eivät voi toimia.

Metsä Group -firma pysäyttää ehkä sellutehtaan Lappeenrannassa.

Metsäfirmat pysäyttävät tehtaita lakon takia.

Metsäfirmojen on vaikea toimia, koska kuljetukset ovat pysähtyneet. Raaka-aineita ei ehkä saa ja valmiit tuotteet eivät lähde matkaan.

## Liikenneonnettomuus Tampereella

Nyt uutinen liikenneonnettomuudesta.

Poliisi tutkii vakavaa liikenneonnettomuutta Tampereella.

Armeijan auto törmäsi taksiin lauantaina aikaisin aamulla. Taksinkuljettaja kuoli törmäyksessä.

Taksi oli pysähtynyt liikennevaloihin. Armeijan auto törmäsi siihen takaa kovalla vauhdilla.

Poliisi tutkii vakavaa liikenneonnettomuutta Tampereella.

Armeijan autoa ajoi 20-vuotias mies, joka on töissä armeijassa. Mies ajoi autoa ilman armeijan lupaa.

Poliisi epäilee miestä taposta, koska taksinkuljettaja kuoli.

Poliisi epäilee miestä myös törkeästä rattijuopumuksesta, eli mies oli voimakkaassa humalassa.

## Ruotsin Nato-jäsenyys

Lopuksi uutinen Ruotsin Nato-jäsenyydestä.

Ruotsin Nato-jäsenyyttä juhlistettiin maanantaina Brysselissä.

Naton päämajassa järjestettiin juhlatilaisuus uudelle jäsenmaalle.

Ruotsin lippu nostettiin salkoon Naton päämajan eteen.

Lipunnostoa seurasi myös Ruotsin kruununprinsessa **Victoria**.

Puheen pitivät Naton pääsihteeri **Jens Stoltenberg** sekä Ruotsin pääministeri **Ulf Kristersson**.

Kristersson kiitti kaikkia Nato-maita Ruotsin hyväksymisestä Natoon.

Ruotsin Nato-jäsenyyttä juhlistettiin maanantaina Naton päämajassa.

## Sää

Vielä sääennuste.

Keskiviikkona iltapäivällä on enimmäkseen pilvistä.

Aurinko paistaa paikoin maan keski- ja itäosassa.

Aurinkoisilla alueilla lämpötila on +3 ja +5 asteen välillä. Pilvisillä alueilla on kylmempää.

Pohjoisessa on pakkasta.

