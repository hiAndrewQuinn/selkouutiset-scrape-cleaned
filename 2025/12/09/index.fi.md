# TV | Selkouutiset | tiistai 9.12.2025

Kehitysvammaisten kohtelu. Savonlinnan tulipalo. Syyrian vallankumous. Eila Roine. Sää

## Kehitysvammaisia lapsia kohdeltu huonosti

Ensin uutinen kehitysvammaisten lasten huonosta kohtelusta.

Kehitysvammaisia lapsia on kohdeltu huonosti Kuopiossa Peippolan hoitoyksikössä.

Peippolan hoitoyksikössä on ollut paljon väkivaltaa. Siellä on ollut liian vähän työntekijöitä, ja esimerkiksi lääkkeitä on annettu väärin.

Asiakirjojen mukaan ainakin yksi työntekijä satutti lapsia. Työntekijä sai varoituksen, mutta hän jatkoi työssä.

Kehitysvammaisia lapsia on kohdeltu huonosti Kuopiossa Peippolan hoitoyksikössä.

## Savonlinnan tulipalosta epäillään nuorta isää

Sitten uutinen tulipalosta Savonlinnassa.

Omakotitalo paloi Savonlinnassa itsenäisyyspäivänä.

Poliisi epäilee, että 22-vuotias mies sytytti palon.

Tulipalossa kuoli miehen kolme pientä lasta ja nuori nainen.

Poliisi kertoo, että mies on tehnyt aikaisemmin väkivalta- ja seksuaalirikoksia.

Poliisi on ottanut miehen kiinni.

## Syyrian vallankumouksesta kului vuosi

Sitten uutinen Syyriasta.

Syyrialaiset juhlivat eilen vallankumousta.

Vallankumouksessa Syyrian diktaattori Bashar al-Assad joutui luopumaan vallasta.

Vallankumous tapahtui vuosi sitten pitkän sisällissodan jälkeen.

Espoossa Syyrian vallankumousta juhli Ismail Jaajoul:

– Syyriassa on ollut kauan sota ja diktatuuri. Toivottavasti Syyriasta tulee pian demokraattinen maa.

Syyrialaiset juhlivat eilen vallankumousta.

## Eila Roine on kuollut

Näyttelijä Eila Roine on kuollut.

Eila Roine oli suosittu suomalainen näyttelijä. Hän kuoli 94-vuotiaana.

Roine näytteli teatterissa ja televisiossa. 1960-luvulla hän näytteli tosi suositussa tv-ohjelmassa Heikki ja Kaija. Ohjelma kertoi tavallisesta suomalaisesta perheestä. Ohjelmaa tehtiin 10 vuotta.

Lastenohjelma Pikku Kakkosessa Eila Roine oli kaikkien lasten Eila-mummi.

Suosittu suomalainen näyttelijä Eila Roine on kuollut.

## Sää on sateista

Vielä sääennuste.

Huomenna iltapäivällä pohjoisessa sataa lunta. Lännessä sataa vettä ja lunta.

Illalla lunta sataa maan keskiosassa, ja vettä sataa maan eteläosassa.
