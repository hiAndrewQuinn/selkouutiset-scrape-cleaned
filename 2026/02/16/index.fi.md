# Selkouutiset | maanantai 16.2.2026

Asuntorakentaminen. Vammaispalvelut. Olympiapronssi. Sää.

## Asuntorakentaminen

Ensin asuntorakentamisesta.

Asuntoja rakennetaan tänä vuonna ennätysvähän. Asiantuntijat sanovat Ylelle, että asuntoja rakennetaan silti liikaa.

Suurissa kaupungeissa asuntoja on jo enemmän kuin tarvitaan. Vaikka väestö kasvaa, taloustilanne on huono ja ihmiset asuvat aiempaa tiiviimmin.

Varsinkin maahanmuuttajat asuvat tiiviisti.

Nuoret muuttavat kotoa myöhemmin, ja opiskelijat asuvat aiempaa enemmän kaveriasunnoissa.

Asuntoja rakennetaan ennätysvähän mutta silti liikaa. Tässä talossa Helsingin Jätkäsaaressa puolet asunnoista on edelleen tyhjiä.

## Vammaispalvelut

Sitten vammaispalveluista.

Yhä useampi asiakas vaatii oikaisua vammaispalveluiden päätöksiin. Syy on palveluiden heikentyminen tai muutos.

Uusi laki vammaispalveluista tuli voimaan viime vuonna.

Leena Reponen sairastaa dystoniaa ja migreeniä. Hänellä on ollut monta vuotta henkilökohtainen avustaja.

Reponen haki lisätunteja avustajalle, koska toimintakyky on huonontunut. Pirkanmaan hyvinvointialue päätti, että tunteja vähennetään ja korvataan maksullisella kotipalvelulla.

Yhä useampi asiakas vaatii oikaisua vammaispalveluiden päätöksiin. Syy on palveluiden heikentyminen tai muutos.

## Olympiapronssi

Lopuksi olympiaurheilua.

Suvi Minkkinen on saanut pronssia ampumahiihdon naisten takaa-ajokisassa.

Hän on ensimmäinen suomalainen naisampumahiihtäjä, joka saanut mitalin olympialaisissa.

Kukaan suomalainen ampumahiihtäjä ei ole pystynyt olympiamitaliin 28 vuoteen.

Minkkinen oli lähellä hopeamitalia, koska hän ampui ilman virheitä eikä saanut sakkokierroksia. Minkkinen selvitti kaikki 4 ampumapaikkaa puhtaasti.

## Sää

Vielä sääennuste.

Sää on poutainen. Etelässä on 4...10 astetta pakkasta. Pohjoisessa on kylmempää.

Maan keskiosassa tuuli tekee ilmasta kylmemmän.
