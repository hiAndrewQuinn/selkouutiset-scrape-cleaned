# TV Selkouutiset torstai 11.1.2024

Lasten saaminen. Varusmiesten rikkomukset. Uuden Musiikin Kilpailu. Sää.

**Voit lukea uutisten tekstit myös tästä:**

## Ikä ja lasten saaminen

Aluksi uutinen lasten saamisesta.

Suomessa yhä useampi alle 35-vuotias nainen on lapseton. Heitä on 73 prosenttia. Vuonna 2017 määrä oli 65 prosenttia.

Samaan aikaan yli 35-vuotiaat synnyttävät lapsia aiempaa enemmän.

Lapsia toivovat yleisimmin alle 30-vuotiaat. Kaikenikäiset miehet toivovat lapsia useammin kuin naiset.

## Varusmiesten rikkomukset

Sitten armeijasta ja sosiaalisesta mediasta.

Puolustusvoimat on tehnyt rikosilmoituksia kuvaamisesta ilman lupaa.

Puolustusvoimat teki viime vuonna ainakin 3 rikosilmoitusta varusmiehistä, jotka jakoivat kuvia määräysten vastaisesti.

Yhdessä tapauksessa varusmies kuvasi ilman lupaa alueella, jonka luokitus on kriittinen. Tekoja tutkitaan nimikkeellä turvallisuussalaisuuden paljastaminen. Alin rangaistus rikoslaissa on 4 kuukautta vankeutta.

Puolustusvoimat on tehnyt rikosilmoituksia kuvaamisesta ilman lupaa.

Jääkäri Abdikarim Mohamud on varusmiehenä Porin Prikaatissa. Hän tietää, missä ei saa kuvata tai mitä saa laittaa someen.

\- Oletko itse paljon somettanut varusmiesaikana?

\- Mä en ole ite laittanut, et mä en ole uskaltanut, sillä en halua tehdä mitään niin kuin palvelusrikosta tai mitään sellasta, niin mä oon pitänyt yksityisenä kaikki asiat.

## Uuden Musiikin Kilpailu

Tämän vuoden Uuden Musiikin Kilpailun 7 finalistia on julkistettu.

Finaali on kuukauden päästä. Voittaja edustaa Suomea toukokuussa Euroviisuissa Ruotsin Malmössä.

## Sää

Vielä sääennuste.

Perjantaina sää on kylmää ja paikoin paistaa aurinko. Pakkasta on 10\...20 astetta, Lapissa on paikoin 30 astetta.

