# TV \| Selkouutiset \| tiistai 4.11.2024

Perhetausta ja koulutus. Suomalaisten parisuhteet. Uusi balettiesitys. Keskiviikon sää.

## Perhetausta ja koulutus

Ensin aiheena koulutus.

Perhetausta vaikuttaa nuoren koulutukseen.

Näin kertoo Terveyden ja hyvinvoinnin laitos.

Nuori menee lukioon ja yliopistoon todennäköisemmin, jos nuoren vanhemmilla on hyvä koulutus.

Vanhempien koulutus ei vaikuta yhtä paljon nuoreen, joka haluaa ammatilliseen koulutukseen.

Perhetaustalla on merkitystä, kun nuori valitsee opiskelupaikkaa.

**Linda Andersson** on 36-vuotias. Hän opiskelee nyt yliopistossa.

Anderssonin vanhemmilla ei ole yliopistokoulutusta. Se on yksi syy siihen, että hän ei hakenut yliopistoon aikaisemmin.

## Suomalaisten parisuhteet

Sitten aiheena parisuhde.

Parisuhde on suomalaisille tärkeä.

Suurin osa suomalaisista haluaa parisuhdetta, ja noin 70 prosenttia suomalaisista elää parisuhteessa.

Näin kertoo Väestöliiton selvitys.

Tyytyväisiä elämään ovat erityisesti ne suomalaiset, jotka elävät parisuhteessa. He myös sairastavat vähemmän kuin ne, jotka eivät ole parisuhteessa.

**Anna** ja **Kari Ålander** ovat olleet naimisissa 45 vuotta. "Tässä on hyvä näin", he sanovat.

Parisuhde on suomalaisille tärkeä.

Suomalaiset parit harrastavat seksiä yleensä noin kerran viikossa.

## Uusi balettiesitys

Sitten aiheena baletti.

Suomen kansallisbaletissa on uusi esitys.

Kansallisbaletissa voi marraskuussa nähdä esityksen, jonka nimi on Kuolema Venetsiassa.

Tarina on saksalaisen **Thomas Mannin** kirjasta, joka ilmestyi yli 100 vuotta sitten. Tarinassa vanha kirjailija kiinnostuu nuoresta Tadziosta.

Balettiesitys kertoo, miten rakkaus muuttaa ihmistä.

Kuolema Venetsiassa on Suomen kansallisbaletin uusi esitys.

Kuuluisa amerikkalainen tanssitaiteilija **John Neumeier** on suunnitellut esityksen tanssit.

Tadzion roolissa nähdään suomalainen **Atte Kilpinen**. Hän on tanssinut Tadzion roolin aikaisemmin Hampurissa.

