TV \| Selkouutiset \| maanantai 5.2.2024
========================================

Itäraja. Presidentinvaalikampanjointi. Iiu Susiraja. Sää.

Itärajan tilanne
----------------

Aluksi uutinen itärajan tilanteesta.

Hallitus päättää tällä viikolla, jatketaanko itärajan sulkua.

Suomi ehkä jatkaa itärajan sulkua. Syy on turvapaikanhakijat, joita Venäjä lähettää Suomeen. Venäjällä on edelleen paljon ihmisiä, joita Venäjä voi lähettää Suomeen.

Suomi avasi rajan välillä. Silloin Venäjä lähetti satoja uusia turvapaikanhakijoita.

Pääministeri **Petteri Orpo** sanoo, että tilanne ei ole muuttunut Venäjällä.\
*"Mikään ei viittaa siihen, ettei ensi kerralla kävisi samalla tavalla. Minä ja hallitus me emme sitä halua nähdä."*\
Hallitus päättää tällä viikolla, jatketaanko itärajan sulkua.

Raja-asemat ovat olleet kiinni melkein 2 kuukautta\
Pääministeri Orpo sanoo, että Suomi jatkaa rajan sulkua.

Presidenttiehdokkaiden kampanjointi
-----------------------------------

Nyt uutinen presidentinvaalista.

Presidentinvaalin ehdokkaat kampanjoivat ahkerasti.

Yle seurasi lauantaina **Alexader Stubbin** ja **Pekka Haaviston** päivää.

Molemmat ehdokkaat matkustivat satoja kilometrejä.

Stubb kävi ensin hiihtolenkillä ihmisten kanssa Helsingissä. Sen jälkeen Stubb lähti käymään 6 muussa kaupungissa. Viimeinen pysähdys oli Jyväskylä. Stubb on kokoomuksen presidenttiehdokas.

Haavisto aloitti päivän Tampereella. Siellä hän osallistui perheiden talvitapahtumaan.

Tampereelta Haavisto matkusti vielä 4 muuhun kaupunkiin. Viimeinen pysähdys oli Kemissä.

Pekka Haavisto on valitsijayhdistyksen ehdokas, ja vihreät -puolueen jäsen.

Presidentinvaalin ehdokkaat kampanjoivat nyt ahkerasti.

Ennakkoäänestys päättyy huomenna tiistaina. Varsinainen vaalipäivä on ensi sunnuntai.

Iiu Susirajan näyttely
----------------------

Lopuksi uutinen kulttuurista.

Turussa on avattu **Iiu Susirajan** näyttely.

Iiu Suriraja on suomalainen taiteilija. Suriraja tekee valokuvia, videoita ja installaatioita.

Hän esiintyy usein itse kuvissa. Kuvat ovat usein rohkeita ja yllättäviä.

Iiu Susiraja on menestynyt kansainvälisesti. Hänen töitään on ollut esillä esimerkiksi New Yorkissa USA:ssa.

Tässä uudessa työssä on 200 hiustenkuivaajaa.

Turussa on avattu Iiu Susirajan näyttely. Se on esillä WAM taidemuseossa toukokuun puoliväliin asti.

Sää
---

Vielä sääennuste.

Tiistaina on poutaa, eli ei sada. Monin paikoin on myös aurinkoista.

Pakkanen kiristyy koko maassa eli sää kylmenee.

