# TV \| Selkouutiset \| tiistai 9.7.2024

Asuntokauppa \| Ukraina \| Avaruus \| Sää

## Asuntokauppa

Ensin uutinen asuntokaupasta.

Asuntokauppa voi pian kääntyä parempaan suuntaan.

Kiinteistövälittäjät sanovat, että asunnot myydään nyt vähän nopeammin kuin ennen.

Myös asuntojen hintojen lasku on hidastunut tai pysähtynyt.

Asuntomarkkinat kääntyvät pian ehkä parempaan suuntaan.

Se on hyvä asia Suomen taloudelle.

Tavalliset ihmiset ovat laittaneet paljon rahaa asuntoihin. Kun asuntojen hinnat laskevat, ihmiset köyhtyvät.

Kun asuntokauppaa on vähän, myös rakentaminen pysähtyy. Silloin rakennusalan työntekijöillä ei ole töitä.

## Ukraina

Sitten uutinen Ukrainasta.

Venäjä teki maanantaina isoja ohjusiskuja Ukrainaan.

Iskuissa kuoli ainakin 37 ihmistä. Suuri osa heistä kuoli Kiovassa.

Yksi isku osui kiovalaiseen lastensairaalaan.

Venäjä teki maanantaina ohjusiskuja moneen Ukrainan kaupunkiin.

Ukrainalla on heikko ilmapuolustus.

Länsimaiden sotilasliitto Naton iso kokous alkaa tänään tiistaina.

Asiantuntijat sanovat, että isku oli ehkä Venäjän presidentti Vladimir Putinin viesti Natolle.

Putin halusi näyttää Natolle, että Venäjä voi tehdä Ukrainassa mitä vain.

## Avaruus

Sitten uutinen avaruudesta.

Euroopan avaruusjärjestö ESA laukaisee tänään avaruusraketin.

Avaruusraketin nimi on Ariane 6.

Ariane 6 voi kuljettaa avaruuteen 10 tonnin lastin, esimerkiksi satelliitteja.

Eurooppa laukaisee illalla avaruusraketin.

Euroopalle on tärkeää, että se pystyy lähettämään satelliitteja avaruuteen. Satelliitit ovat yhteiskunnalle välttämättömiä.

Nykyään Amerikka ja Kiina ovat avaruusrakettien kanssa parempia kuin Eurooppa.

## Sää

Vielä sääennuste. Keskiviikkona ei sada.

Lämpötila on etelässä yli 20 astetta, Lapissa alle 20 astetta. Idässä voi olla hellettä.

