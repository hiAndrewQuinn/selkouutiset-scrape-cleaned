# TV \| Selkouutiset \| perjantai 17.1.2025

Venäjän uhka. Lähi-itä. Pekka Puupää. Sää.

## Venäjän uhka

Ensin aiheena Venäjä.

Venäjä ei ole Suomelle nykyään iso sotilasuhka.

Näin kertoo Suomen armeijan uusi raportti.

Tärkein syy on se, että Venäjä tarvitsee sotilaat Ukrainan sotaan.

Siksi sotilaita ei riitä uhkaamaan Suomea.

Venäjällä ei ole kovin paljon sotilaita Suomen lähellä.

Heidät on lähetetty sotaan Ukrainaan.

Suomen armeija sanoo, että Venäjä ei ole nykyään iso sotilasuhka Suomelle.

Venäjän uhka voi kuitenkin kasvaa, kun sota Ukrainassa joskus loppuu.

Silloin Venäjällä riittää taas sotilaita, jotka se voi siirtää Suomen lähelle. Silloin Venäjästä voi tulla isompi uhka.

## Lähi-itä

Sitten aiheena Lähi-itä.

Lähi-idässä Israelin ja terroristijärjestö Hamasin sotaan tulee tauko.

Israel ja Hamas ovat tehneet asiasta sopimuksen.

Sopimuksessa on monta ehtoa.

Hamas lupaa, että se vapauttaa israelilaiset vangit, jotka se otti yli vuosi sitten.

Israel lupaa, että se vapauttaa palestiinalaisia vankeja.

Israelin ja Hamasin sodassa tulee tauko.

Israelin ja Hamasin sota alkoi yli vuosi sitten.

Ensin Hamas hyökkäsi Israeliin ja tappoi noin 1200 israelilaista.

Sen jälkeen Israel hyökkäsi Gazaan, jota Hamas hallitsee. Gazassa on kuollut noin 47 000 ihmistä.

## Pekka Puupää

Sitten aiheena kulttuuri.

Pekka Puupää -sarjakuva täyttää 100 vuotta.

Pekka Puupää oli ensin sarjakuva-hahmo ja myöhemmin myös elokuva-hahmo.

Pekka Puupää oli aikanaan Suomessa tosi suosittu.

Pekka Puupää täyttää 100 vuotta. Hänet loi **Ola Fogelberg**.

Pekka oli hiukan yksinkertainen mies. Hänellä oli silti hyvä sydän.

## Sää

Vielä sääennuste.

Lauantai on aurinkoinen ja poutainen.

Tuulenpuuskia on sekä maalla että merellä.

