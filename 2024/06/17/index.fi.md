# TV \| Selkouutiset \| maanantai 17.6.2024

Uudet puoluejohtajat. Tanssileiri. Hyttyset. Sää.

## Uudet puoluejohtajat

Ensin politiikkaa.

Viikonloppuna valittiin 2 uutta puoluejohtajaa.

Keskustan uusi puheenjohtaja on **Antti Kaikkonen**. Kaikkonen valittiin puheenjohtajan tehtävään keskustan puoluekokouksessa lauantaina.

Antti Kaikkonen on 50-vuotias. Kaikkonen on kansanedustaja, ja hän on aikaisemmin ollut myös puolustusministeri.

Keskustalla on paljon kannatusta maaseudulla. Suurissa kaupungeissa keskusta ei ole menestynyt hyvin.

Keskusta on oppositiopuolue, eli se ei ole mukana nykyisessä hallituksessa.

Viikonloppuna valittiin siis 2 uutta puoluejohtajaa.

RKP:n puheenjohtajan tehtävään valittiin **Anders Adlercreutz**. Valinnan teki RKP:n puoluekokous eilen.

Adlercreutz on 54-vuotias. Hän on kansanedustaja ja ministeri. RKP on siis mukana nykyisessä hallituksessa.

RKP eli ruotsalainen kansanpuolue saa paljon kannatusta Suomen ruotsinkielisiltä alueilta. Suomen kaksikielisyys on RKP:lle tärkeää.

## Tanssileiri

Sitten asiaa lapsista.

Kesäleirit ovat Suomessa suosittuja.

Monet lapset käyvät kesälomalla leirillä, kun vanhemmat ovat töissä.

Tämä uudenlainen leiri oli viime viikolla Helsingissä. Se oli tanssileiri.

Leirit ovat kesällä suosittuja.

Tanssileirillä lapset saivat liikkua, kun he opettelivat tanssimaan. Samalla he saivat uusia kavereita.

## Hyttyset

Lopuksi aiheena hyttyset.

Hyttyset voivat vaikuttaa matkailuun.

Hyttysiä on eniten Lapissa, jonne toivotaan lisää turisteja.

Osa turisteista ei kuitenkaan halua matkustaa Lappiin kesällä hyttysten takia.

Suurin osa turisteista matkustaakin Lappiin talvella.

Hyttyset voivat siis vaikuttaa matkailuun.

Suomessa ei ole kuitenkaan tutkittu hyttysten ja matkailualan suhdetta.

## Tiistain sää

Vielä sääennuste.

Maan itäosista Länsi-Lappiin ulottuvalla alueella on sateinen päivä.

Muualla pilvisyys vaihtelee ja maan keskiosissa saadaan vielä sadekuuorja.

**Kuuntelitko jo viikonlopun Uutisviikko selkosuomeksi -ohjelmat?**

[Suomi ja keihäänheitto](https://yle.fi/a/74-20094215)

[Marimekon Unikko](https://yle.fi/a/74-20094270)

