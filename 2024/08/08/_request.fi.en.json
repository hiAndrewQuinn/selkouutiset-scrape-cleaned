{
    "q": [
        "# TV \\| Selkouutiset \\| torstai 8.8.2024",
        "",
        "Puoluekannatus. Nuoret ja alkoholi. Likinäön hoito. Seiväshyppääjä Murto. Sää.",
        "",
        "## Puoluekannatus",
        "",
        "Ensin uutinen politiikasta.",
        "",
        "Puolueiden kannatusluvut eivät ole paljon muuttuneet.",
        "",
        "Yle on taas kysynyt suomalaisilta, mitä puoluetta he kannattavat.",
        "",
        "Eniten kannatusta saa kokoomus. Kokoomus on pääministeri Petteri Orpon puolue. Sen kannatus on yli 21 prosenttia.",
        "",
        "Toinen iso hallituspuolue eli perussuomalaiset on kyselyn kolmanneksi (3.) suurin puolue. Sen kannatus on noin 16 prosenttia.",
        "",
        "Puolueiden kannatusluvut eivät ole paljon muuttuneet.",
        "",
        "Kyselyn toiseksi (2.) suurin puolue on SDP.",
        "",
        "SDP ei ole hallituksessa, eli se on oppositiopuolue. Sen kannatus on noin 20 prosenttia.",
        "",
        "## Nuoret ja alkoholi",
        "",
        "Sitten uutinen nuorista.",
        "",
        "Nuoret käyttävät alkoholia vähemmän kuin ennen.",
        "",
        "Terveyden ja hyvinvoinnin laitos kertoo, että jo 35 prosenttia yhdeksäsluokkalaisista on raittiita eli he eivät käytä alkoholia.",
        "",
        "Vielä 30 vuotta sitten vain 10 prosenttia yhdeksäsluokkalaisista oli raittiita.",
        "",
        "Nuoret käyttävät alkoholia vähemmän kuin ennen. Myös tupakointi on vähentynyt.",
        "",
        "Nykyään nuoria kiinnostavat sähkötupakka ja nikotiinipussit.",
        "",
        "## Likinäön hoito",
        "",
        "Sitten aiheena silmälasit.",
        "",
        "Lasten likinäköä yritetään hoitaa uudenlaisilla hoitolinsseillä.",
        "",
        "Likinäkö tarkoittaa, että ihminen näkee hyvin vain lähelle.",
        "",
        "Hoitolinsseillä yritetään hidastaa lasten likinäön pahenemista.",
        "",
        "Optikot sanovat, että tulokset ovat olleet hyviä.",
        "",
        "Lasten likinäköä yritetään hoitaa hoitolinsseillä.",
        "",
        "Silmälääkärit toivovat kuitenkin vielä lisää tutkimusta asiasta.",
        "",
        "Dosentti Olavi Pärssinen sanoo, että likinäköä voi estää monella tavalla. Tauot ja hyvä valaistus ovat lukijalle tärkeitä. Myös ulkoilu estää likinäköä.",
        "",
        "## Wilma Murto",
        "",
        "Vielä urheilu-uutinen.",
        "",
        "Suomen Wilma Murto oli 6. olympialaisten seiväshyppykilpailussa.",
        "",
        "Murron tulos oli 470.",
        "",
        "Murto sai hyvän tuloksen, vaikka hän on kärsinyt viime aikoina urheiluvammoista.",
        "",
        "## Perjantain sää",
        "",
        "Vielä sääennuste.",
        "",
        "Länteen leviää päivän aikana sateita.",
        "",
        "Yleisesti sää on kuitenkin vielä poutaista eli sateetonta.",
        "",
        "Idässä ja pohjoisessa on myös aurinkoista.",
        ""
    ],
    "source": "fi",
    "target": "en",
    "format": "text"
}