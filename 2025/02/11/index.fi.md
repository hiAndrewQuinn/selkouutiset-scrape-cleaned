# TV \| Selkouutiset \| tiistai 11.2.2025

Asunnottomuus. Nokian uusi toimitusjohtaja. Rakentamisen haitat ja niiden hyvittäminen. Sää.

## Asunnottomuus

Aluksi ihmisistä ilman asuntoa.

Asunnottomien määrä on kääntynyt nousuun. Näin on käynyt ensimmäistä kertaa yli 10 vuoteen.

Viime vuonna asunnottomia oli noin 400 enemmän kuin vuonna 2023. Suurin osa on miehiä. Asunnottomia perheitä oli 110.

Eniten asunnottomia on Helsingissä ja muissa suurissa kaupungeissa.

Asunnottomien määrä on kääntynyt nousuun.\
Suurin osa asunnottomista on yöt tilapäisesti sukulaisten ja tuttavien luona.

Monet myös ovat yöt ulkona, rappukäytävissä tai ensisuojissa eli asumispäivystyksessä.

## Nokian uusi toimitusjohtaja

Sitten uutinen yritysmaailmasta.

Suomalainen tietoliikennealan firma Nokia saa uuden toimitusjohtajan. Hän on yhdysvaltalainen Justin Hotard.

Nokiaa on johtanut 5 vuotta Pekka Lundmark. Uusi toimitusjohtaja aloittaa huhtikuun alussa.

Nokia hakee uutta kasvua datakeskuksista eli konesaleista. Tähän asti kasvua on haettu puhelinverkoista eli teleoperaattoreista.

Tekoäly vaatii paljon tehoa, ja siksi konesaleja rakennetaan paljon koko maailmassa.

Nokian uusi toimitusjohtaja Justin Hotard aloittaa työn huhtikuun alussa. Hotard sanoo, että Nokia hakee kasvua myös puolustusalasta.

## Ekologinen kompensaatio

Lopuksi rakentamisen haitoista.

Rakentamisen luontohaittojen hyvitys eli kompensaatio alkaa. Vantaa on ensimmäinen suomalaiskaupunki, joka toteuttaa ekologista kompensaatiota.

Rakentamisen haitat siis korvataan hoitamalla luontoa toisaalla.

Tämän metsän puut kaadetaan, koska paikalle on kaavoitettu Maahanmuuttoviraston rakennus.

Luontohaitta hyvitetään parin kilometrin päässä Sotungissa. Siellä ennallistetaan metsää.

Ennallistamisessa ympäristöä palautetaan takaisin luonnontilaan tai mahdollisimman lähelle sitä.

## Sää

Sää kylmenee.

Aurinko paistaa pohjoisessa, mutta on pakkasta.

Etelässä on pilvistä ja lämpötila on nollan asteen molemmin puolin.

Seuraavana päivänä on kylmää myös etelässä.

