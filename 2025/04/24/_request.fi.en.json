{
    "q": [
        "# TV \\| Selkouutiset \\| torstai 24.4.2025",
        "",
        "Veroalennukset. Säästöt. Kruununprinsessa Victoria. Perjantain sää.",
        "",
        "Aluksi uutinen politiikasta.",
        "",
        "## Veroalennukset",
        "",
        "Hallitus on päättänyt isosta veroalesta. Tarkoitus on nopeuttaa talouskasvua.",
        "",
        "Työn verotusta kevennetään noin miljardi euroa.",
        "",
        "Hallitus kertoi asiasta myöhään illalla keskiviikkona.",
        "",
        "Pienituloisten ja keskituloisten verotus pienenee ensi vuonna noin 525 miljonaa euroa ja seuraavana vuonna noin 650 miljoonaa euroa.",
        "",
        "Myös suurien, yli 100 000 euron vuositulojen verotus kevenee.",
        "",
        "Firmojen yhteisöveroa lasketaan.",
        "",
        "Ruoan arvonlisäveroa lasketaan hieman.",
        "",
        "Hallitus on päättänyt isosta veroalesta.",
        "",
        "Joidenkin asioiden veroa kiristetään. Esimerkiksi virvoitusjuomien, sähkötupakan ja nikotiinipussien verotusta kiristetään.",
        "",
        "## Säästöt",
        "",
        "Jatketaan aiheella verotus.",
        "",
        "Verokevennysten takia hallitus tekee myös säästöjä.",
        "",
        "Esimerkiksi valtion hallinnosta säästetään 130 miljoonaa euroa lisää.",
        "",
        "Valtion rahoituksesta kunnille leikataan 75 miljoonaa euroa.",
        "",
        "Ammattiliittojen jäsenmaksujen verovähennysoikeus loppuu.",
        "",
        "Kehitysyhteistyöstä leikataan.",
        "",
        "Korkeakoulujen rahoitusta vähennetään.",
        "",
        "Kaivosveroa korotetaan.",
        "",
        "Verokevennysten takia hallitus tekee myös säästöjä.",
        "",
        "Valtiovarainministeri **Riikka Purra** sanoo, että verokevennykset rahoitetaan joidenkin asioiden veronkorotuksilla ja säästöillä.",
        "",
        "*\"Niiden rahoittamiseksi pitää löytää joko veronkorotuksia toisaalta kuten nyt tehdään, ja toisaalta säästöjä jostain muualta.\"*",
        "",
        "## Prinessa Victoria",
        "",
        "Lopuksi uutinen prinessa **Victorian** vierailusta Suomessa.",
        "",
        "Ruotsin kruununprinessa Victoria on vieraillut Suomessa. Vierailu kesti 2 päivää.",
        "",
        "Vierailun aihe oli puolustus ja kriisivalmius.",
        "",
        "Victoria osallistui keskiviikkona seminaariin, jonka aihe oli huoltovarmuus.",
        "",
        "Victorian asussa oli Suomen lipun värit, sininen ja valkoinen.",
        "",
        "Ruotsin kruununprinessa Victoria on vieraillut Suomessa.",
        "",
        "Victoria tapasi myös presidentti **Alexader Stubbin**.",
        "",
        "Stubbin tapaaminen oli tiistaina presidentin virka-asunnolla Helsingin Munkkiniemessä.",
        "",
        "## Perjantain sää",
        "",
        "Vielä sääennuste.",
        "",
        "Perjantaina sataa vähän lunta tai vettä.",
        "",
        "Aurinko paistaa välillä.",
        "",
        "Suomee tulee kylmää ilmaa.",
        "",
        "Aivan pohjoisessa on myös päivällä pakkasta.",
        ""
    ],
    "source": "fi",
    "target": "en",
    "format": "text"
}