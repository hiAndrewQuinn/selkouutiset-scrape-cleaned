# TV | Selkouutiset | torstai 4.12.2025

Puolueiden kannatus. Lasten itsenäisyyspäivän juhla. Joulupostia vanhuksille. Sää.

## Puolueiden kannatus

Aluksi aiheena on puolueiden kannatus.

Puolueiden kannatuksessa ei ole tapahtunut isoja muutoksia.

Ylen joulukuun kannatusmittauksessa suosituin puolue on yhä SDP. Sitä kannattaa vajaat 25 prosenttia vastaajista.

Toisena on kokoomus, jonka kannatus on vajaat 19 prosenttia.

Kolmanneksi suosituin on perussuomalaiset, jonka kannatus on runsaat 14 prosenttia.

Keskusta on neljäntenä vajaan 14 prosentin kannatuksella.

Puolueiden kannatus on melkein sama kuin viime kuun mittauksessa.

## Lasten itsenäisyysjuhla

Sitten kerromme lasten itsenäisyyspäivän juhlasta.

Sadat lapset eri puolilta maata ovat juhlineet Suomen itsenäisyyttä Helsingissä.

Lasten itsenäisyysjuhla pidettiin eilen Kansallisoopperassa. Sinne oli kutsuttu 2 lasta Suomen jokaisesta kunnasta.

Juhlan isäntä oli pääministeri **Petteri Orpo**. Hän kätteli kaikki vieraat.

Juhlan yllätysesiintyjä oli KAJ-yhtye, joka edusti Ruotsia Euroviisuissa viime keväänä.

Lasten itsenäisyyspäivän juhlassa oli mukana yli 500 lasta eri puolilta maata.

**Joona Kuvaja** tuli juhlaan Kajaanista.

Tässä on jo takana pääministerin kättely. Miten se meni?

\- Tosi hyvin.

Mitä sinä sanoit Petteri Orpolle?

\- Hyvää itsenäisyyspäivää.

## Joulupostia vanhuksille

Vielä uutinen joulutervehdyksistä.

Vapaaehtoiset muistavat jälleen vanhuksia joulutervehdyksillä.

Tässä askarrellaan joulukortteja Varkaudessa, Pohjois-Savossa. Kortit lähetetään vanhuksille, jotka asuvat yksin tai hoivakodissa.

Joulupostia ikäihmisille -kampanjassa on tänä vuonna mukana jo 170 kuntaa.

Viime vuonna joulutervehdyksen sai noin 120 000 vanhusta.

## Perjantain sää

Sääennuste.

Huomenna perjantaina on pilvistä. Paikoin on sumua.

Lämpötila on vähän plussalla.

Pohjoisessa sataa lunta ja on pakkasta.

Ajokeli voi olla huono.
