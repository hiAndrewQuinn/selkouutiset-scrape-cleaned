# TV | Selkouutiset | torstai 11.12.2025

Satamatunneli. Sijaisvanhemmat. Sibeliusmuseo. Perjantain sää.

## Helsingin satamatunneli

Aluksi uutinen Helsingin isosta tunnelipäätöksestä.

Helsinki rakentaa tunnelin Länsisatamaan.

Helsingin kaupunginvaltuusto päätti rakentamisesta keskiviikkona.

Tunnelista tulee 2 kilometriä pitkä. Tunneli kulkee Jätkäsaaren satamasta Länsiväylä-moottoritielle.

Tarkoitus on helpottaa liikennettä satamaan. Erityisesti vilkas rekkaliikenne häiritsee nyt Jätkäsaaren asukkaita.

Helsinki rakentaa tunnelin Länsisatamaan.

Tunneli maksaa noin 300 miljoonaa euroa.

Helsingin kaupunginvaltuustossa tunnelia kannattivat Kokoomus ja SDP. Tunnelia vastustivat vasemmisto ja vihreät.

Tunnelin rakentaminen alkaa vuonna 2028.

## Sijaisvanhemmat

Nyt uutinen sijaisvanhemmuudesta.

Sijaisperhelapsia siirretään välillä liian nopeasti uuteen sijoitukseen.

Esimerkiksi perhehoitajia ei aina kuulla tarpeeksi. Näin voi tapahtua kun lapsi siirretään kiireellisesti uuteen sijaishuoltopaikkaan.

Siirroista on tehty kanteluita aluehallintovirastoille ja niitä on käsitelty myös hallinto-oikeudessa.

Sijaisperhelapsia siirretään välillä liian nopeasti uuteen sijoitukseen.

Terveyden ja hyvinvoinnin laitos sanoo, että nopeita siirtoja tehdään lapsen takia.

Syy voi olla esimerkiksi lapsen huono kohtelu tai perhehoitajan uupuminen.

Jos on kiire, perhehoitajan kuuleminen voi jäädä myöhemmäksi. Näin sanoo THL:n kehittämispäällikkö **Johanna Hedman**.

*”Mikäli on tilanne että pitää toimia tosi nopeasti, niin se ei ole välttämättä siinä hetkessä mahdollista.”*

## Sibeliusmuseo

Lopuksi kulttuuriuutinen.

Sibelius-museo on saanut maailman suurimman yksityisen Jean Sibelius -kokoelman.

Kokoelmassa on säveltäjä Jean Sibeliuksen kirjeitä, nuotteja, valokuvia ja muita asiakirjoja.

Kokoelmassa on yhteensä noin 240 kohdetta.

Turkulainen Sibelius-museo on hankkinut maailman suurimman yksityisen Jean Sibelius -kokoelman.

Kokoelman omisti aiemmin italialainen Rolando Pieraccini.

## Perjantain sää

Vielä sääennuste.

Perjantaina Suomeen tulee kylmää ilmaa pohjoisesta.

Sää on poutaista eli ei sada. Laajalti on myös selkeää eli aurinko paistaa. Koko maassa on pakkasta.
