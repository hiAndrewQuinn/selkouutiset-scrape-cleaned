{
   "q" : [
      "# TV | Selkouutiset | tiistai 25.11.2025",
      "",
      "Rauhansuunnitelma. Suomalaisfirmat. Helsingin tuomiokirkko. Keskiviikon sää.",
      "",
      "## Rauhansuunnitelma",
      "",
      "Aluksi uutinen Ukraina-rauhansuunnitelmasta.",
      "",
      "Rauhansuunnitelmaa on muutettu paremmaksi Ukrainalle.",
      "",
      "Näin kertoo Britannian media.",
      "",
      "USA ja Ukraina ovat neuvotelleet rauhansuunnitelmasta Sveitsissä.",
      "",
      "Uusi suunnitelma toteuttaa vähemmän Venäjän toiveita kuin aiempi suunnitelma.",
      "",
      "Uudessa suunnitelmassa on 19 kohtaa. Aiemmassa suunnitelmassa oli 28 kohtaa.",
      "",
      "Rauhansuunnitelmaa on muutettu paremmaksi Ukrainalle.",
      "",
      "Erityisen vaikeita asioita ovat mahdolliset alueluovutukset.",
      "",
      "Siksi Ukrainan ja USA:n presidentit keskustelevat vielä alueluovutuksista.",
      "",
      "## Suomalaisfirmat",
      "",
      "Nyt uutinen suomalaisfirmoista Ukrainan jälleenrakentamisessa.",
      "",
      "Suomi on muita Pohjoismaita jäljessä Ukrainan jälleenrakentamisessa.",
      "",
      "Esimerkiksi tanskalainen firma Vestas on toimittanut Ukrainaan tuulivoimaloita sadoilla miljoonilla euroilla.",
      "",
      "Tanskalaisilla firmoilla on Ukrainassa satoja hankkeita.",
      "",
      "Suomalaisilla firmoilla on Ukrainassa vain kymmeniä hankkeita.",
      "",
      "Suomi on muita Pohjoismaita jäljessä Ukrainan jälleenrakentamisessa.",
      "",
      "Ukrainasta tulee firmoille iso vientimaa, kun Ukrainaan saadaan rauha.",
      "",
      "Elinkeinoelämän keskusliitosta johtaja **Petri Vuorio** sanoo, että  ",
      "Suomelle lisävienti Ukrainaan voi olla jopa 2 miljardia euroa vuodessa.",
      "",
      "Suomalaisista firmoista esimerkiksi Peikko Group ja Hesburger ovat jo investoineet Ukrainaan.",
      "",
      "## Helsingin tuomiokirkko",
      "",
      "Lopuksi uutinen Helsingin tuomiokirkosta.",
      "",
      "Helsingin tuomiokirkon julkisivuremontti on valmistunut.",
      "",
      "Remontti alkoi helmikuussa, ja nyt se on valmis.",
      "",
      "Kirkon ulkopinnat, ikkunat ja koristeet kunnostettiin.",
      "",
      "Kirkko maalattiin uudelleen.",
      "",
      "Nyt tuomiokirkossa on kolmea harmaan sävyä. Väritys on sama, joka kirkossa oli 1970-luvulla.",
      "",
      "Harmaa väri vaalenee vähitellen.",
      "",
      "Helsingin tuomiokirkon julkisivuremontti on valmistunut.",
      "",
      "Remontti piti tehdä, koska vanha maali oli kulunut ja koristeet olivat tummuneet.",
      "",
      "Seuraavan kerran tuomiokirkko maalataan noin 10–15 vuoden kuluttua.",
      "",
      "## Keskiviikon sää",
      "",
      "Vielä sääennuste.",
      "",
      "Keskiviikkona aurinko paistaa etelässä ja maan keskiosassa.",
      "",
      "Pohjoisessa on pilvistä ja voi sataa paikoin vähän lunta.",
      "",
      "Lähes koko maassa on pakkasta.",
      "",
      "Etelä- ja länsirannikolla on plusasteita."
   ],
   "source" : "fi",
   "target" : "en",
   "format" : "text"
}
