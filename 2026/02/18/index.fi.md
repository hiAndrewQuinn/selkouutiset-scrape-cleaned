# Selkouutiset | keskiviikko 18.2.2026

Sosiaalinen oikeudenmukaisuus. Nuorisotyöttömyys. Talvinuotio. Torstain sää.

## Sosiaalinen oikeudenmukaisuus

Aluksi uutinen Suomen kunnista.

Uusi selvitys järjestää kunnat paremmuusjärjestykseen. Peruste on sosiaalinen oikeudenmukaisuus.

Paras kunta on Pedersören kunta Pohjanmaalla. Siellä ihmiset voivat hyvin, työttömiä on vähän ja kunta on turvallinen.

Muita parhaita kuntia ovat Mustasaari ja Lieto.

Länsi-Suomessa on monia hyviä kuntia.

Huonon tilanteen kuntia on paljon Keski-Suomessa, Pohjois-Savossa ja Pohjois-Karjalassa.

Huonon tilanteen syy on usein runsas työttömyys.

Uusi selvitys järjestää kunnat paremmuusjärjestykseen, kun perusteena on sosiaalinen oikeudenmukaisuus.

Sosiaalinen oikeudenmukaisuus tarkoittaa sitä, että kaikilla asukkailla on samanlaiset mahdollisuudet esimerkiksi terveyteen, hyvinvointiin ja vapaa-aikaan.

Asiantuntijat sanovat, että talous ei ratkaise kaikkea, vaan tärkeää on myös yhteisöllisyys ja hyvät elinolosuhteet.

## Nuorisotyöttömyys

Nyt uutinen nuorisotyöttömyydestä.

Nuorisotyöttömyys on Suomessa korkealla.

Melkein 20 prosenttia 15–24-vuotiaista työnhakijoista on ilman työtä.

**Jaakko Takala** valmistui diplomi-insinööriksi vuosi sitten.

Hän on hakenut yli 200 työpaikkaa ja käynyt 10 haastattelussa. Silti hän ei ole vielä saanut oman alan töitä.

Nuorisotyöttömyys on Suomessa korkealla.

Asiantuntijat sanovat, että työttömyys uran alussa voi vaikeuttaa työnsaantia. Se voi myös vaikuttaa palkkaan ja varallisuuteen myöhemmin.

## Talvinuotio

Lopuksi talvitunnelmaa Turusta.

Suomessa vietetään nyt talvilomia.

Turussa on tuotu nuotio kaupungin keskustaan kauppatorille.

Tarkoitus on, että lapset pääsevät nuotiolle ja voivat paistaa makkaraa.

Nuotiolla on kiva talvitunnelma.

**Solveig Karjalaisella** oli myös vaahtokarkkeja ja riisipiirakkaa.

*”Ja tota vaahtokarkeista, ja sitten mä söin riispiirakan ja sitten vaan että ollaan oltu tässä.”*

Turussa on tuotu nuotio kaupungin keskustaan.

Nuotiolle on helppo tulla myös esimerkiksi rollaattorilla tai pyörätuolilla. Kaikki saavat nauttia nuotion tunnelmasta.

## Torstain sää

Vielä sääennuste.

Torstaina jatkuu talvinen sää.

Koko maassa on yli 10 astetta pakkasta.

Etelässä ja pohjoisessa voi sataa vähän lunta.

Muualla on poutaa.
