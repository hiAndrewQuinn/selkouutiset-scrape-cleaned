# TV \| Selkouutiset \| perjantai 15.11.2024

Vuokra-asunnot. Lukio-opinnot. Burkha-kielto. Linnan juhlat. Sää.

## Vuokra-asunnot

Aluksi aiheena on vuokra-asuminen.

Vuokra-asuntoja etsitään nyt enemmän kuin viime vuonna. Nyt etsitään varsinkin edullisia vuokrayksiöitä ja -kaksioita.

Asiantuntijat sanovat, että yksi syy ovat sosiaaliturvan heikennykset.

Asumistuki muuttui huhtikuussa. Asumistuen perusomavastuu nousi 50 prosenttiin. Aiemmin se oli 42 prosenttia.

Vuokra-asuntoja etsitään nyt enemmän kuin viime vuonna.

Se ei vielä ole vaikuttanut paljon vuokrahintoihin.

## Lukio-opiskelu

Nyt lukio-opiskelusta.

Lukiolaiset käyttävät opiskeluun aiempaa pidemmän ajan. Opiskelijabarometri kertoo, että noin 25 prosenttia aikoo pidentää lukio-opintoja yli 3 vuoden

Opinto-ohjaajat, Opetushallitus ja Suomen lukiolaisten liitto ymmärtävät opintojen pidentämistä yli 3 vuoden.

Lukiolaiset opiskelevat pidempään esimerkiksi vaativan urheiluharrastuksen takia.

## Burkha-kielto

Nyt aiheena naisten pukeutuminen.

Sisäministeri Mari Rantanen kannattaa ajatusta niin kutsutusta burkha-kiellosta.

Perussuomalaisten kansanedustajat ovat tehneet aloitteen. Sen tavoite on kieltää kasvojen peittäminen julkisissa tiloissa.

Ministeri Rantanen kannattaa aloitetta burkha-kiellosta. Hän sanoo, että syy ovat turvallisuus ja se, että ihminen voidaan tunnistaa.

Rantanen sanoo myös, että Suomessa naisilla pitää olla oikeus pitää kasvot esillä.

## Roskien kerääminen ja Linnan juhlat

Tasavallan presidentin itsenäisyyspäivän juhlaan on kutsuttu tällä kertaa ihmisiä, jotka edistävät yhteisöllisyyttä.

Leila ja Tuomo Niinivirta harrastavat roskien keräämistä.

Niinivirrat ovat eläkkeellä, ja he ovat keränneet roskia Rautalammilla jo 14 vuotta.

Kutsu Linnan juhliin oli heille yllätys. Suomen itsenäisyyspäivä on 6:ntena joulukuuta.

## Sää

Vielä sääennuste.

Matalapaine tuo viikonlopuksi sateita.

Lauantaina Lapissa sataa lunta tai räntää, paikoin sade on runsasta.

Etelässä tulee vähän vettä tai tihkua.

