# TV \| Selkouutiset \| keskiviikko 13.3.2024

Bussiliikenne. Tehtaat. Taidetapahtuma. Sää.

## Lakkojen vaikutus bussiliikenteeseen

Ensin lakkouutinen.

Lakot alkavat vaikuttaa myös bussiliikenteeseen.

Osa bussiliikenteestä voi pysähtyä loppuviikolla ainakin Helsingin seudulla ja Jyväskylässä.

Syy on se, että bussifirmoilta loppuu polttoaine. Osa bussifirmoista ei saa uutta polttoainetta, koska polttoaineen kuljetukset eivät toimi normaalisti lakkojen takia.

Lakot jatkuvat vielä ensi viikon, mutta esimerkiksi Helsingissä busseilta alkaa loppua polttoaine jo lähipäivinä.

Siksi lakot vaikuttavat myös bussiliikenteeseen, vaikka bussinkuljettajat eivät ole lakossa.

Helsingin seudun liikenne eli HSL ilmoittaa bussiliikenteen muutoksista netissä ja HSL:n sovelluksessa.

## Lakkojen vaikutus tehtaisiin

Lisää lakkouutisia.

Monet tehtaat pysähtyvät lakkojen takia.

Tehtaiden omat työntekijät eivät ole lakossa, mutta tehtaat eivät voi toimia, koska kuljetukset ovat pysähtyneet lakkojen takia.

Tehtaat eivät saa raaka-aineita, ja niiden tuotteet eivät lähde eteenpäin asiakkaille.

Esimerkiksi metsäteollisuudessa ja teknologiateollisuudessa joudutaan sulkemaan tehtaita.

Monet tehtaat pysähtyvät lakkojen takia.

Monet firmat lopettavat myös palkanmaksun heti, kun tehtaat pysähtyvät.

Tehtaiden työntekijöiden mielestä se ei ole oikein, koska he eivät ole itse lakossa.

Asiasta voi tulla iso riita työntekijöiden ja työnantajien välille.

## Taidetapahtuma Kaapelitehtaalla

Lopuksi menemme Helsingin Kaapelitehtaalle.

Kaapelitehtaalla on iso kuvataidetapahtuma.

Mukana on teoksia yli 700 taiteilijalta.

Siksi kaikkien on helppo tutustua tapahtumassa suomalaiseen kuvataiteeseen.

Suomen suurimman kuvataidetapahtuman järjestäjä on Taidemaalariliitto.

Taidemaalariliiton tapahtuma jatkuu sunnuntaihin asti.

## Torstain sää

Vielä sääennuste.

Torstaina etelässä ja lännessä sataa vettä, pohjoisessa lunta. Tuuli on voimakasta.

Lämpötia on pääosin 0 ja +4 asteen välillä, Lapissa on paikoin pikkupakkasta.

