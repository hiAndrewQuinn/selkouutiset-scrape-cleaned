# Selkouutiset | torstai 15.1.2026

Suomalaisten toimintakyky. Kela. Taitoluistelu. Sääennuste.

## Suomalaisten toimintakyky

Aluksi uutinen suomalaisten kunnosta.

Suomalaisten toimintakyky on heikentynyt.

Suomalaisilla on enemmän painoa ja huonompi kunto kuin ennen. Suomalaiset myös liikkuvat ja nukkuvat vähemmän kuin ennen.

Heikko toimintakyky vaikeuttaa ihmisen arkea.

Suomalaisten toimintakyky on heikentynyt.

Suomen uusi tavoite on parantaa ihmisten toimintakykyä.  
Näin sanovat kaikki eduskuntapuolueet yhdessä.

Toimintakyky paranee, kun ihmiset syövät paremmin ja liikkuvat enemmän. Näin neuvoo UKK instituutista johtaja **Tommi Vasankari**.

*”Meidän pitäsi pystyä saamaan arjessa lisää liikettä, mutta myös niitä hikikarpaloita eli sitä intensiteettiä liikkumisen rasitustasoa ylöspäin.”*

## Kelan viestintä

Nyt uutinen Kelasta.

Kela luopuu suuresta osasta paperipostia.

Kela lähettää päätökset ja kirjeet jatkossa sähköisesti Oma Kela -palveluun.

Muutos tuli voimaan tänään torstaina.

Paperipostia saa vain, jos ei käytä Oma Kela -verkkopalvelua.

Jos asiakas käyttää Oma Kelaa, hän saa ilmoituksen uudesta päätöksestä tai kirjeestä sähköpostilla tai tekstiviestillä tai Suomi.fi-palveluun.

Kela luopuu suuresta osasta paperipostia.

Kelan asiakas voi kuitenkin valita paperipostin myös jatkossa. Muutoksen voi tehdä Oma Kelassa tai Kelan asiakaspalvelussa.

## Taitoluistelun Euroopan mestaruuskilpailut

Lopuksi urheilu-uutinen.

Taitoluistelun Euroopan mestaruuskilpailut ovat alkaneet Sheffieldissä Englannissa.

17-vuotias **Iida Karhunen** kilpaili eilen lyhytohjelmassa. Karhusen sija oli lyhytohjelman jälkeen 16. Hän oli pettynyt.

Taitoluistelun Euroopan mestaruuskilpailut ovat alkaneet Sheffieldissä Englannissa.

Tänään kilpaillaan miesten lyhytohjelmassa. Suomea edustaa **Matias Lindfors**.

Suomen EM-joukkue on tänä vuonna suuri. Moni osallistuja on mukana ensimmäistä kertaa.

Moni luistelija haluaa päästää myös olympialaisiin. Siksi EM-kisat ovat tärkeä paikka näyttää taitoa.

## Perjantain sää

Vielä sääennuste.

Perjantaina koko maassa on pilvistä.

Lännessä sataa vettä, räntää ja lunta. Muualla maassa on poutaa eli ei sada.

Melkein koko maassa on pakkasta. Lännessä on plusasteita.
