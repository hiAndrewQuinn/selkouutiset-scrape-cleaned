# Selkouutiset | keskiviikko 11.2.2026

Nato-muutos. Maahanmuutto. 112-päivä. Heikot jäät. Sää.

## Nato-muutos

Aluksi puolustuspolitiikkaa.

USA aikoo siirtää kahden Nato-komentokeskuksen johdon eurooppalaisille.

Toinen puolustusliiton komentokeskuksista on Italian Napolissa ja toinen USA:n Norfolkissa. Suomi kuuluu Natossa Norfolkin komentokeskuksen alle.

Tasavallan presidentti Alexander Stubb ei vahvista tietoa mutta sanoo, että Naton kehitys on selvä. Euroopan pitää huolehtia omasta turvallisuudesta enemmän kuin tähän asti.

USA aikoo siirtää kahden Nato-komentokeskuksen johdon eurooppalaisille.

Ulkoministeri Elina Valtonen sanoo, että turvallisuustilanne ei muutu, vaikka komento­keskukset siirtyvät Euroopalle.

## EU kiristää maahanmuuttoa

Sitten maahanmuutosta.

EU:n parlamentti tiukentaa unionin maahanmuuttopolitiikkaa.

Parlamentti hyväksyi esimerkiksi palautuskeskusten käyttöönoton EU:n ulkopuolella.

EU-maat voivat lähettää turvallisiin kolmansiin maihin ihmisiä, jotka ovat EU-alueella ilman lupaa.

EU:n parlamentti tiukentaa maahanmuuttoa. Parlamentti hyväksyi myös turvallisten maiden listan luomisen.

## 112-päivä

Tänään on valtakunnallinen 112-päivä.

Se on EU:n yhteinen turvallisuuskampanja. Tarkoitus on tehdä numeroa 112 tunnetuksi.

112 on EU-maiden yhteinen hätänumero. Siihen voi soittaa myös ilman sim-korttia.

Hätänumeroon soitetaan, kun tarvitaan esimerkiksi ambulanssia tai poliisin apua.

Tänään on valtakunnallinen 112-päivä.

Suomen hätäkeskuslaitos käsitteli viime vuonna yli 2,5 miljoonaa hätäilmoitusta. Se tekee keskimäärin 7300 hätäilmoitusta joka päivä.

## Heikot jäät

Vielä lisää turvallisuudesta.

Suomenlahden merivartiosto muistuttaa heikosta jäästä. Lähellä laivaväyliä on vaarallista liikkua jäällä.

Tällä viikolla laivaväylien lähellä on liikkunut paljon ihmisiä. Osa on jopa kävellyt väylän yli.

Laivan reitti peittyy pakkassäällä nopeasti. Silloin jää näyttää turvalliselta mutta on heikko.

## Sää

Vielä sääennuste.

Huomenna etelässä on pilvistä ja paikoin sataa vähän lunta.

Muualla Suomessa aurinko paistaa monin paikoin.

Maan keskiosassa sää kylmenee.
