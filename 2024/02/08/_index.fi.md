TV \| Selkouutiset \| torstai 8.2.2024
======================================

Kannatuskysely. Luomuruoka. Etätyö Lapissa. Sää.

Voit lukea uutisten tekstit myös tästä:

Kannatuskysely
--------------

Ensin uutinen kannatuskyselystä.

Ylen kannatuskysely kertoo, että Alexander Stubb on suosituin presidenttiehdokas.

Stubbin kannatus on kyselyssä 54 prosenttia. Pekka Haaviston kannatus on 46 prosenttia. Stubb johtaa nyt Haavistoa vähemmän kuin aikaisemmin.

Alexander Stubb on kokoomuksen presidenttiehdokas. Pekka Haavisto on valitsijayhdistyksen ehdokas, jota vihreät tukee.

Alexander Stubb on kyselyssä suosituin presidenttiehdokas. Vaalipäivä on ensi sunnuntaina.

Luomuruoka
----------

Seuraavaksi aiheena on luomuruoka.

Ihmiset ostivat viime vuonna luomuruokaa vähemmän kuin vuotta aikaisemmin.

Luomu tarkoittaa esimerkiksi sitä, että luomukasvisten ja luomuhedelmien tuotannossa ei saa käyttää kemiallisia torjunta-aineita. Luomuruoka maksaa enemmän kuin muu ruoka.

Ihmiset ostivat viime vuonna luomuruokaa vähemmän kuin aikaisemmin. Suosituimpia luomutuotteita ovat banaanit, kananmunat, maito, appelsiinmehu ja kahvi.

Etätyö Lapissa
--------------

Nyt aiheena on etätyö Lapissa.

Ulkomaalaisia ihmisiä kiinnostaa tehdä etätöitä Suomen Lapissa.

Hollantilainen Jan De Vries osti mökin Leviltä. Hän haluaa viettää aikaa Lapin luonnossa, koska Amsterdamissa on liikaa ihmisiä. Jan De Vries suunnittelee, että hän tekee Levin mökillä etätöitä.

Ulkomaalaisia ihmisiä kiinnostaa tehdä etätöitä Suomen Lapissa. Esimerkiksi Kittilässä ulkomaalaiset tekevät noin 5 prosenttia asunto- ja mökkikaupoista.

Sää
---

Vielä sääennuste.

Koko maassa on poutaa. Lännessä ja etelässä paistaa aurinko. Idässä ja pohjoisessa taivaalla on paljon pilviä. Pohjoisessa lämpötila on -15 ja -30 asteen välillä. Etelämpänä lämpötila on -12 ja -20 asteen välillä.

