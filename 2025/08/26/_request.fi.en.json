{
   "source" : "fi",
   "q" : [
      "# TV | Selkouutiset | tiistai 26.8.2025",
      "",
      "Puolustusrahat. Oulun vesi. Koripallon EM-kisat. Sää.",
      "",
      "## Puolustusrahat",
      "",
      "Aluksi uutinen politiikasta.",
      "",
      "Suomen suurlähettiläät ovat koolla Helsingissä.",
      "",
      "Mukana ovat myös hallituksen ministerit, jotka vastaavat Suomen ulkopolitiikasta ja turvallisuuspolitiikasta.",
      "",
      "Pääministeri **Petteri Orpo** puhui Suomen puolustuksesta.",
      "",
      "Orpo sanoi, että eduskunnan pitää keskustella puolustusrahoista pian.",
      "",
      "Nato-maat sopivat kesällä, että puolustusmenoja nostetaan. Siksi eduskunnan pitää keskustella puolustusmenoista.",
      "",
      "Pääministeri Petteri Orpo puhui Suomen puolustuksesta suurlähettiläskokouksessa.",
      "",
      "Orpo sanoi, että puolustuksen pitää olla niin vahva, että Venäjä ei halua hyökätä Suomeen.",
      "",
      "*”Meidän pitää olla sotilaallisesti niin vahvoja, ettemme joudu arvuuttelemaan, minne Venäjä seuraavaksi hyökkää.”*",
      "",
      "## Oulun vesi",
      "",
      "Nyt ympäristöuutinen.",
      "",
      "Tämä on vesilähde Pudasjärvellä.",
      "",
      "Oulun kaupunki haluaa ottaa vettä vesilähteistä.",
      "",
      "Vettä tarvitaan varajärjestelmään. Nyt Oulun vesi tulee vain Oulujoesta. Jos joki saastuu, Oululla ei ole varavettä.",
      "",
      "Oulun vesijakelun johtaja **Juha Hiltula** kertoo, että varaveden puuttuminen on vakava ongelma.",
      "",
      "Oulun kaupunki haluaa ottaa vettä vesilähteistä.",
      "",
      "Oulu on valmistellut vedenottoa yli 40 vuotta. Vedenottolupa on kuitenkin kaatunut ympäristövalituksiin.",
      "",
      "Nyt odotetaan Vaasan hallinto-oikeuden ratkaisua vielä tänä vuonna.",
      "",
      "## Koripallon EM-kilpailut",
      "",
      "Lopuksi urheilu-uutinen.",
      "",
      "Koripallon Euroopan mestaruuskisat eli EM-kisat alkavat huomenna keskiviikkona.",
      "",
      "Suomi on yksi isäntämaa. Tampereella pelataan yksi alkulohko.",
      "",
      "Suomen koripallomaajoukkue Susijengi tapasi faneja Tampereella.",
      "",
      "Monet ihmiset halusivat nähdä tähtipelaaja **Lauri Markkasen**.",
      "",
      "Koripallon EM-kisat alkavat keskiviikkona.",
      "",
      "Suomi kohtaa avausottelussa Ruotsin.  ",
      "Muut alkulohkon vastustajat ovat Britannia, Montenegro, Liettua ja Saksa.",
      "",
      "## Keskiviikon sää",
      "",
      "Vielä sääennuste.",
      "",
      "Keskiviikkona sää vaihtelee.",
      "",
      "Etelässä ja lännessä on poutaa.",
      "",
      "Muualla voi sataa vähän.",
      "",
      "Lämpötila on 10 ja 18 asteen välillä.",
      "",
      "Lapissa on kylmempää."
   ],
   "target" : "en",
   "format" : "text"
}
