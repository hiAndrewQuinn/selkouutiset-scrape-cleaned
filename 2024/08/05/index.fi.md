# TV \| Selkouutiset \| maanantai 5.8.2024

Työmarkkinat \| Koronavirus \| Marjat ja hedelmät \| Sää

## Työmarkkinat

Ensin uutinen työelämästä.

Ensi syksyn neuvottelut työsopimuksista ovat vaikeat.

Ammattiliitot ovat vihaisia, koska hallitus on leikannut esimerkiksi työttömyysturvaa. Hallitus on myös heikentänyt ammattiliittojen lakko-oikeutta.

Työnantajat tykkäävät hallituksen politiikasta, ammattiliitot eivät.

Syksyn neuvottelut työsopimuksista ovat todennäköisesti vaikeat.

Viime keväänä ammattiliitot järjestivät suuret lakot hallituksen politiikan takia. Lakot eivät vaikuttaneet hallitukseen.

Työnantajat silti suuttuivat lakkojen takia, koska firmat menettivät paljon rahaa.

Ammattiliitot sanovat, että ne voivat syksyllä mennä taas lakkoon.

## Koronavirus

Sitten uutinen koronaviruksesta

Koronavirus-tartuntojen määrä on kasvanut. Tartuntoja on tullut lisää jo muutaman viikon ajan.

Pieniä koronaepidemioita on ollut festivaaleilla ja muissa kesätapahtumissa.

Koronatartuntoja ei kuitenkaan ole ollut niin paljon kuin viime vuonna.

Koronavirus-tartuntojen määrä kasvaa. Tartunnat ovat lisääntyneet aikaisemmin kesällä kuin vuosi sitten.

Kukaan ei tiedä tarkkaan, kuinka paljon tartuntoja on. Syy on se, että ihmiset käyvät harvoin koronatestissä.

Lääkärit suosittelevat, että vanhat ihmiset ja ihmiset, joilla on joku sairaus, ottavat koronarokotuksen.

## Marjat ja omenat

Vielä pieni uutinen marjoista ja omenoista.

Marjat ja omenat ovat kypsyneet aikaisemmin kuin normaalisti. Syy on se, että kevät oli lämmin.

Lämpimän kevään takia omenapuut kukkivat aikaisin. Etelä-Suomessa ensimmäiset omenat poimittiin jo viime viikolla.

Marjojen isoimman sadon aika on nyt tai se on jo mennyt ohi.

## Sää

Vielä sääennuste.

Tiistaina lounaassa voi sataa ja ukkostaa. Muualla paistaa aurinko. Lämpötila on 20--25 astetta.

