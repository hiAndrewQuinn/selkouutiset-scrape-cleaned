{
    "q": [
        "# TV \\| Selkouutiset \\| maanantai 24.2.2025",
        "",
        "Saksan vaalit. Teknologiateollisuus. Risto Räppääjä. Tiistain sää.",
        "",
        "## Saksan vaalit",
        "",
        "Aluksi uutinen ulkomailta.",
        "",
        "Saksassa pidettiin sunnuntaina liittopäivävaalit. Liittopäivät on Saksan parlamentti.",
        "",
        "Vaalit voitti oikeisto-konservatiivinen liittouma CDU/CSU. Se sai lähes 29 prosenttia äänistä.",
        "",
        "Toiseksi suosituin puolue on AfD. Se sai lähes 21 prosenttia äänistä. Tulos on AfD:lle historiallisen korkea. AfD on osittain äärioikeistolainen puolue.",
        "",
        "Kolmanneksi suosituin puolue on keskustavasemmistolainen SPD. Se sai noin 16 prosenttia äänistä, eli SPD:n suosio romahti.",
        "",
        "Saksassa pidettiin eilen liittopäivävaalit.",
        "",
        "Liittokansleriksi nousee vaalivoittaja CDU:n johtaja **Friedrich Merz**.",
        "",
        "## Teknologiateollisuus",
        "",
        "Nyt uutinen työmarkkinoista.",
        "",
        "Teknologiateollisuuden työriitaan saatiin lauantaina sopu.",
        "",
        "Työntekijät ja työnantajat hyväksyivät uuden työehtosopimuksen. Palkat nousevat 3 vuodessa noin 8 prosenttia.",
        "",
        "Teknologiateollisuuteen kuuluu metallifirmoja, elektroniikkafirmoja ja tietotekniikkafirmoja.",
        "",
        "Teknologiateollisuuden työriitaan saatiin lauantaina sopu. Se koskee noin 90 000 ihmistä.",
        "",
        "Teknologiateollisuuden sopu on tärkeä, koska sen jälkeen syntyvät monien muiden alojen työehtosopimukset.",
        "",
        "Teknologiateollisuuden sopimus määrittelee palkankorotusten yleisen tason.",
        "",
        "## Risto Räppääjä -elokuva",
        "",
        "Lopuksi uutinen lastenkulttuurista.",
        "",
        "Uusi Risto Räppääjä -elokuva on tullut elokuvateattereihin.",
        "",
        "Elokuvan nimi on Risto Räppääjä ja kaksoisolento.",
        "",
        "Elokuvassa Risto ja Nelli selvittävät Riston suvun salaisuutta. Lapset ovat innokkaita, mutta aikuiset toimivat hitaasti.",
        "",
        "Ohjaaja **Samuel Harjanne** kertoo, että elokuva näyttää, miten lapset voivat korjata aikuisten virheitä ja ongelmia.",
        "",
        "Uusi Risto Räppääjä -elokuva on tullut elokuvateattereihin.",
        "",
        "Ristoa esittää **Aleksi Johansson**. Hän tykkää siitä, että elokuvassa on paljon toimintaa.",
        "",
        "*\"Oli tosi siistiä, että sai olla tommonen kuin on. Siinä oli actionia, eikä ollut mikään tylsä kökötys.\"*",
        "",
        "## Tiistain sää",
        "",
        "Vielä sääennuste.",
        "",
        "Tiistaina lännessä sataa vettä ja pohjoisessa sataa lunta.",
        "",
        "Idässä on poutaa eli ei sada.",
        "",
        "Lämpötila on melkein koko maassa plussalla.",
        ""
    ],
    "source": "fi",
    "target": "en",
    "format": "text"
}