## Radio \| Selkouutiset \| tiistai 5.12.2023

Koululaisten Pisa-tulokset. Opetusministerin huolestuminen. Venäjä-pakotteet. Sähkön hinta. Eduskunnan pääsihteeri. Sääennuste.

### Koululaisten taitojen heikentyminen

![Suomi on pitkään ollut Pisa-tulosten kärjessä. Kuva: Kalle Purhonen / Yle](https://images.cdn.yle.fi/image/upload/c_crop,h_2908,w_5170,x_0,y_845/ar_1.7777777777777777,c_fill,g_faces,h_675,w_1200/dpr_1.0/q_auto:eco/f_auto/fl_lossy/v1676457672/39-107312163ecb5c74eb28){.aw-91onpl .bRLZhq}

Suomalaisten koululaisten taidot ovat heikentyneet. Näin kertoo kansainvälinen Pisa-vertailu.

Suomi on pitkään ollut Pisa-tulosten kärjessä. Viime vuosina suomalaisten koululaisten osaaminen on huonontunut Pisa-vertailussa.

Suomalaisten koululaisten taidot ovat huonontuneet matematiikassa, lukutaidossa ja luonnontieteissä. Suomalaisten koululaisten osaaminen on kuitenkin parempaa, kuin monien maiden keskiarvo.

### Opetusministeri huolissaan Pisa-tuloksista

![Opetusministeri Anna-Maja Henriksson. Kuva: Jorma Vihtonen / Yle](https://images.cdn.yle.fi/image/upload/c_crop,h_3058,w_5438,x_13,y_230/ar_1.7777777777777777,c_fill,g_faces,h_675,w_1200/dpr_1.0/q_auto:eco/f_auto/fl_lossy/v1701348797/39-1209058656885428af74){.aw-91onpl .bRLZhq}

Opetusministeri **Anna-Maja Henriksson** on huolissaan suomalaisten Pisa-tuloksien laskusta.

Henriksson sanoo, että Suomessa pitää tehdä työtä, jolla oppimistuloksia parannetaan.

Opetusministeri Henriksson sanoo, että koululaisten oppimistulokset ovat huonontunet myös muissa maissa.

### Venäjä-pakotteiden rikkomisepäily

![Tulli valvoo tavaroiden vientiä ja tuontia. Kuva: Antro Valo / Yle](https://images.cdn.yle.fi/image/upload/c_crop,h_2928,w_5206,x_0,y_292/ar_1.7777777777777777,c_fill,g_faces,h_675,w_1200/dpr_1.0/q_auto:eco/f_auto/fl_lossy/v1700736463/39-1205401655f286e958d7){.aw-91onpl .bRLZhq}

Tulli epäilee kahta (2) suomalaista firmaa Venäjä-pakotteiden rikkomisesta. Firmat ovat ehkä vieneet tai auttaneet viemään Venäjälle tuotteita, joita ei saa viedä Venäjälle Ukrainan sodan takia.

Tulli sanoo, että tuotteiden arvo on yli 3 miljoonaa euroa. Venäjälle on viety esimerkiksi melkein 3 500 droonia. Firmat ovat ilmoittaneet, että droonit menevät toiseen mahaan, mutta droonit on ehkä silti viety Venäjälle. Molempia firmoja on johtanut ehkä sama henkilö.

Tulli epäilee rikoksesta 6 ihmistä. Yksi (1) ihminen on vangittu.

### Sähkön hinta

![Kotona tarvitaan sähköä moniin laitteisiin. Kuva: Minna Kaipainen / Yle](https://images.cdn.yle.fi/image/upload/c_crop,h_2268,w_4032,x_0,y_309/ar_1.7777777777777777,c_fill,g_faces,h_675,w_1200/dpr_1.0/q_auto:eco/f_auto/fl_lossy/v1671697913/39-105199063a41461661e1){.aw-91onpl .bRLZhq}

Sähkön hinta pysyy korkeana. Näin arvioi sähköpörssin hintaennuste. Sähköpörssi ennustaa, että sähkön keskihinta pysyy 10 sentissä kilowattitunnilta helmikuun loppuun saakka.

Sähkön hinta pysyy korkeana, koska sää on ollut pitkään kylmää, tuulta on ollut vähän ja sateita on tullut vähän. Siksi tuulivoimaloiden ja vesivoimaloiden tuotanto on vähentynyt.

Energiafirmojen järjestö Energiateollisuus sanoo, että sähköntuotannon tilanne on Suomessa tänä talvena kuitenkin hyvä.

### Eduskunnan uusi pääsihteeri

![Antti Pelttari on tällä hetkellä Suojelupoliisin päällikkö. Kuva: Silja Viitala / Yle](https://images.cdn.yle.fi/image/upload/c_crop,h_2240,w_3983,x_0,y_415/ar_1.7777777777777777,c_fill,g_faces,h_675,w_1200/dpr_1.0/q_auto:eco/f_auto/fl_lossy/v1697105340/39-118515365279ca8459ad){.aw-91onpl .bRLZhq}

Eduskunta on valinnut uuden pääsihteerin. Eduskunnan uusi pääsihteri on **Antti Pelttari**.

Pelttari sai eduskunnan pääsihteerin vaalissa 123 ääntä eli selvän enemmistön. Eduskunnan hallintojohtaja **Pertti Rauhio** sai 49 ääntä.

Antti Pelttari on tällä hetkellä Suojelupoliisin päällikkö. Hän siirtyy eduskunnan pääsihteeriksi tammikuussa. Eduskunnan nykyinen pääsihteeri **Maija-Leena Paavola** jää eläkkeelle.

### Sää

![Keskiviikkona koko maassa on pakkasta.](https://images.cdn.yle.fi/image/upload/c_crop,h_1080,w_1919,x_0,y_0/ar_1.7777777777777777,c_fill,g_faces,h_675,w_1200/dpr_1.0/q_auto:eco/f_auto/fl_lossy/v1701789633/39-1211328656f3f8a3964d){.aw-91onpl .bRLZhq}

Keskiviikkona sää on talvista ja pääosin pilvistä. Etenkin Länsi-Lapissa sataa lunta. Paikoin voi paistaa aurinko. Lämpötila on koko maassa -5 ja -15 asteen välillä.
