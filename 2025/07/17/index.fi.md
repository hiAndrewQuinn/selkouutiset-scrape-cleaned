# TV | Selkouutiset | torstai 17.7.2025

Tuettu vuokra-asunto. Lasten uiminen. Punkkien määrä. Sää.

## Tuettu vuokra-asunto

Aluksi uutinen asumisesta.

Tuetuissa vuokra-asunnoissa asuu myös hyvätuloisia.

Valtion tukemat vuokra-asunnot on tarkoitettu pienituloisille. Tällaisia asuntoja ovat esimerkiksi ara-asunnot.

Tuetun vuokra-asunnon asukkaalle on tuloraja. Lähes 25 000 perhettä tienaa kuitenkin enemmän kuin tuloraja.

Tuloraja ylittyy usein pääkaupunkiseudulla.

Tuetuissa vuokra-asunnoissa asuu myös hyvätuloisia.

Liikaa tienaaville ehdotetaan vuokrankorotuksia.

## Lasten uiminen

Sitten asiaa lasten uimisesta.

Useita lapsia on joutunut vaaraan tällä viikolla uimapaikoilla.

Lapsia on pelastettu vedestä, sillä he melkein hukkuivat.

Vaaratilanteita on sattunut uimarannoilla ja maauimaloissa ainakin Espoossa ja Turussa.

Lapset tulivat uimaan aikuisten kanssa, mutta aikuiset eivät olleet lasten lähellä. Paikalla olleet muut ihmiset ja uimavalvojat pelastivat lapset.

Useita lapsia on joutunut vaaraan tällä viikolla uimapaikoilla.

Uimavalvojat kertovat, että aikuiset ovat usein kaukana ja käyttävät kännykkää. Silloin he eivät huomaa, jos lapsi joutuu vaaraan.

## Punkkien määrä

Lopuksi asiaa punkkien määrästä.

Punkkeja havaitaan Suomessa enemmän kuin ennen.

Punkkilive-sivulle on ilmoitettu tänä vuonna yli 115 000 punkkihavaintoa. Määrä on kaksinkertaistunut viime vuodesta.

Punkit viihtyvät kasveissa, kun sää on lämmin ja kostea.

Punkkeja havaitaan enemmän kuin ennen.

Suomessa punkki leviää koko ajan kohti pohjoista.

## Perjantain sää

Vielä sääennuste.

Perjantaina sää on aurinkoista.

Sää on poutaista eli ei sada.

Lämpötila on 25-30 astetta. Helle voi olla tukalaa.
