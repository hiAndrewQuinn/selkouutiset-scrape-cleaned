# TV | Selkouutiset | torstai 15.5.2025

Raideleveyden muuttaminen. Armeijan reservin ikäraja. Varhaisperunat. Sää.

Lähetyksestä saattaa puuttua tekstitys. Vikaa selvitetään.

## Suomen raideleveys

Aluksi junaradoista.

Suomi aikoo siirtyä eurooppalaiseen raideleveyteen. Se tarkoittaa raiteiden kaventamista.

Nyt Suomen rautateillä on sama raideleveys kuin Venäjällä ja Itä-Euroopassa.

Liikenneministeri Lulu Ranne sanoo, että muutoksen syy on turvallisuus. Tilanne on muuttunut, kun Venäjä hyökkäsi Ukrainaan 3 vuotta sitten.

Uusien raiteiden rakentaminen on tarkoitus aloittaa Pohjois-Suomesta. Ne aiotaan rakentaa nykyisten raiteiden rinnalle.

Suomi aikoo siirtyä eurooppalaiseen raideleveyteen. Se helpottaa liikennettä rajan yli länteen Ruotsiin.

Myös Suomen huoltovarmuus paranee. Huoltovarmuus tarkoittaa varautumista kriiseihin ja häiriötilanteisiin.

Myös Euroopan Unioni haluaa muutosta ja myöntää siihen rahaa.

Hallitus on varannut hankkeeseen 20 miljoonaa euroa. Se käytetään niin sanotun Nato-radan suunnitteluun Pohjois-Suomessa.

Rakentaminen voi ehkä alkaa 2030-luvulla.

## Reservin ikäraja

Puolustusministeriö esittää, että armeijan reservin yläikäraja nostetaan 65 vuoteen.

Nyt reservin ikäraja on miehistöllä 50 vuotta ja päällystöllä 60 vuotta.

Muutos voi koskea niitä, jotka ovat syntyneet vuonna 1966 ja sen jälkeen.

Tarkoitus on, että varsinkin erityisosaajat pysyvät reservissä pidempään. Esimerkiksi siviilitaidot kyberosaaminen, sairaanhoito ja kouluttaminen ovat tärkeitä.

Armeijan reservin ikärajaa aiotaan nostaa 65 vuoteen. Reserviläisten määrä voi silloin nousta yli miljoonan.

Esitys on tarkoitus antaa eduskunnalle vielä ennen kesätaukoa.

## Varhaisperunat

Vielä keväinen uutinen pellolta.

Varhaisperunan nosto on alkanut Naantalin Rymättylässä Länsi-Suomessa. Se on poikkeuksellisen aikaista.

Vaikka sää on ollut ihmisille viileä, varhaisperunalle se on ollut sopiva.

*- Historiallisen aikaisin. Ei ole koskaan näin aikaisin saanu myytyä perunaa. Vanha ennätys on melkein 2 viikkoa lyötynä nyt*.

## Sää

Lopuksi sääennuste.

Huomenna paistaa aurinko.

ltapäivällä taivaalla voi kuitenkin olla jonkin verran myös pilviä.

Lämpötila on melkein koko maassa noin 15 astetta.
