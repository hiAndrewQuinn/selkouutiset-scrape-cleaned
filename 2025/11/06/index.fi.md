# TV | Selkouutiset | torstai 6.11.2025

Puoluekannatus. Työelämä. Leandro Erlich. Perjantain sää.

## Puoluekannatus

Aluksi uutinen politiikasta.

Yle on taas kysynyt suomalaisilta, mitä puoluetta he kannattavat.

Suosituin puolue on SDP. SDP:tä kannattaa yli 25 prosenttia suomalaisista.

SDP on oppositiopuolue eli se ei ole hallituksessa.

Toiseksi suosituin puolue on hallituspuolue kokoomus. Kokoomuksen kannatus on 19 prosenttia.

Kokoomus on hallituspuolue ja myös pääministeri **Petteri Orpo** on kokoomuksesta.

Kolmanneksi suosituin puolue on perussuomalaiset. Perussuomalaisten kannatus on melkein 15 prosenttia.

Myös perussuomalaiset on hallituspuolue.

Neljänneksi suosituin puolue on keskusta. Keskustan kannatus on melkein 14 prosenttia. Keskusta ei ole hallituksessa.

Yle on taas kysynyt suomalaisilta, mitä puoluetta he kannattavat.

Puolueiden suosion järjestyksessä ei ole tapahtunut muutoksia.

## Työelämä

Nyt uutinen työelämästä.

Moni suomalainen harkitsee irtisanoutumista töistä. Syitä ovat työn kuormitus ja huono johtaminen.

Uusi tutkimus kertoo, että melkein 40 prosenttia suomalaisista harkitsee irtisanoutumista.

**Eeva Förbom** oli englannin ja ruotsin opettaja ammattikorkeakoulussa.

Hän irtisanoutui syyskuussa, koska opetusryhmät kasvoivat isoiksi ja työ muuttui yksinäiseksi.

Suuri osa opetuksesta tapahtui etänä verkkokursseilla. Siksi Förbom ei tavannut paljon oppilaita eikä toisia opettajia.

(Eeva Förbom, Turku)

*”Istun pitkälti etänä, kotona tekemässä töitä, ja silloinkin ne harvat päivät mitä on kampuksella, niin kollegoita ei juurikaan nää.”*

Moni suomalainen harkitsee irtisanoutumista töistä.

## Leandro Erlichin näyttely

Lopuksi kulttuuriuutinen.

Amos Rexin taidemuseossa on esillä argentiinalaisen Leandro Erlichin näyttely.

Sen suosituin teos on tämä jugendtalon seinä.

Teos innostaa ihmisiä osallistumaan ja kokeilemaan.

Seinä on tehty lattialle. Yläpuolella on peili, jonka kautta voi ottaa valokuvia.

Kuvissa näyttää, että ihmiset kiipeilevät oikean talon seinällä.

Helsingissä, Amos Rexin taidemuseossa on esillä Leandro Erlichin näyttely.

Näyttelyssä voi myös kulkea hissilabyrintissä tai istua koululuokkaan.

## Perjantain sää

Vielä sääennuste.

Perjantaina Etelä- ja Keski-Suomessa sataa vettä.

Pohjoisessa voi sataa vähän räntää tai lunta.

Melkein koko maassa on pilvistä.

Länsi-Lapissa paistaa aurinko.
