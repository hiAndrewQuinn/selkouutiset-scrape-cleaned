# Radio | Uutisviikko selkosuomeksi | lauantai 28.6.2025

Nato-kokous

Kuuntele

Voit lukea uutiset samanaikaisesti alta.

Uutisviikon aihe on Naton huippukokous, joka oli tällä viikolla Hollannin Haagissa. Kokouksessa puhuttiin paljon rahasta.

## Naton huippukokous

![Natoländernas ledare på familjefoto i Haag.](https://images.cdn.yle.fi/image/upload/c_crop,h_4507,w_8050,x_0,y_503/ar_1.7777777777777777,c_fill,g_faces,h_431,w_767/dpr_1.0/q_auto:eco/f_auto/fl_lossy/v1750855218/39-1485836685bee13a657a)

Avaa kuvien katselu

Nato-maiden kokous Hollannin Haagissa. Kuva: IMAGO/NL Beeld/ All Over Press

Puolustusliitto Nato on ollut paljon uutisissa huippukokouksen takia. Nato eli Pohjois-Atlantin liitto on poliittinen ja sotilaallinen liittoutuma.

Natossa on 32 maata Euroopasta ja Pohjois-Amerikasta.

Suomi liittyi Natoon huhtikuussa 2023. Syy oli se, että Venäjä hyökkäsi Ukrainaan helmikuussa 2022.

## Trump vaatii Euroopalta lisää rahaa

![Trump ja Rutte pöydän ääressä, pienet USAN ja Naton liput pöydällä. ](https://images.cdn.yle.fi/image/upload/c_crop,h_3372,w_5996,x_0,y_585/ar_1.7777777777777777,c_fill,g_faces,h_431,w_767/dpr_1.0/q_auto:eco/f_auto/fl_lossy/v1750878423/39-1485986685c46afd99f5)

Avaa kuvien katselu

USA:n presidentti Donald Trump ja Naton pääsihteeri Mark Rutte. Kuva: AOP

Ennen Haagin Nato-kokousta tiedettiin, että maiden pitää lisätä rahaa puolustukseen. Tähän asti USA on maksanut Natolle eniten.

USA:n presidentti Donald Trump on sanonut, että Euroopan pitää maksaa Natolle paljon enemmän kuin nyt.

Haagin kokouksesta haluttiin lyhyt, koska presidentti Trump voi hermostua helposti.

## 5 kohdan julkilausuma

![Kolme sotilasta Suomen Puolustusvoimien maastopuvuissa ja varusteissa harjoituksessa.](https://images.cdn.yle.fi/image/upload/c_crop,h_3375,w_6000,x_0,y_0/ar_1.7777777777777777,c_fill,g_faces,h_431,w_767/dpr_1.0/q_auto:eco/f_auto/fl_lossy/v1743495290/39-144381967ea8e417f7bf)

Avaa kuvien katselu

Alikersantit Jami Salo (vas.), Aaro Härkönen , Lenni Mattila (oik.). merivoimien mediapäivässä Rannikkoprikaatissa Upinniemessä. Kuva: Benjamin Suomela / Yle

Haagissa kaikki 32 Naton jäsenmaata sopivat yhteisestä julkilausumasta.

Jokainen Nato-maa puolustaa muita Nato-maita, jos niihin hyökätään. Kohdan nimi on 5. artikla.

Huolta on herättänyt se, että presidentti Trump on puhunut 5. artiklasta epäselvästi.

Julkilausuma sanoo, että Venäjä on uhka. Siksi puolustusta vahvistetaan. Suomen tavoite oli, että Venäjän uhka tunnustetaan.

Puolustusbudjettia nostetaan 5 prosenttiin Nato-maiden tuloista eli bruttokansantuotteesta. Nosto tapahtuu vuoteen 2035 mennessä.

Trump on uhannut, että USA ei puolusta maita, jotka maksavat liian vähän.

Julkilausumassa Nato-maat sanovat, että ne tukevat Ukrainaa.

Nato-maat kehittävät yhdessä puolustusteollisuutta ja uutta teknologiaa.

Lopuksi päätettiin, että seuraava huippukokous järjestetään Turkissa.

## Suomi on jo Nato-rahoituksen kärkimaita

![Finlands och Natos flaggor.](https://images.cdn.yle.fi/image/upload/c_crop,h_3375,w_6000,x_0,y_500/ar_1.7777777777777777,c_fill,g_faces,h_431,w_767/dpr_1.0/q_auto:eco/f_auto/fl_lossy/v1669891021/39-10421866388837d94603)

Avaa kuvien katselu

Kuva: PX_MEDIA

Kaikille Nato-maille 5 prosenttia on valtava määrä rahaa.

Varsinaisen puolustukseen käytetään 3,5 prosenttia. 1,5 prosenttia on kaikenlaista muuta, joka tukee puolustusta.

Suomi käyttää jo nyt puolustukseen 2,5 prosenttia bruttokansantuotteesta.

## Kertaus

Uutisviikon aihe oli Nato-kokous.

Nato-maat nostavat puolustusrahat 5 prosenttiin maan tuloista eli bruttokansatuotteesta.

Tässä oli Uutisviikko selkosuomeksi - kuulemiin huomiseen!
