# TV \| Selkouutiset \| keskiviikko 2.10.2024

Suomalaiset Libanonissa. Nuorten huumeidenkäyttö. USA:n vaaliväittelyt. Sääennuste.

## Suomalaiset Libanonissa

Aluksi uutinen suomalaisista Libanonissa.

Suomi seuraa Libanonin tilannetta.

Israel kertoi tiistaina, että se on aloittanut maahyökkäyksen Etelä-Libanoniin. Syy on äärijärjestö Hizbollah, joka toimii Libanonissa.

Libanonissa on noin 100 suomalaista.

Pääministeri **Petteri Orpo** sanoo, että Suomi on valmis hakemaan suomalaiset turvaan, jos tilanne niin vaatii.

*"Me seurataan ja meidän viranomaiset koko ajan seuraa tilanteen kehittymistä ja valmius on korkealla tasolla evakuointiin, jos tarpeen."*

Suomi seuraa Libanonin tilannetta.

Libanonissa on myös noin 200 suomalaista rauhanturvaajaa.

He eivät voi enää tehdä rauhanturvaajan työtä, koska tilanne on kärjistynyt.

Suomalaiset rauhanturvaajat pysyvät kuitenkin vielä Libanonissa. He ovat turvassa ja heillä on rauhallinen tunnelma.

## Nuorten huumeiden käyttö

Nyt uutinen nuorten huumeiden käytöstä.

Nuorten huumeiden käyttö on lisääntynyt.

Monet huumeiden käyttäjät ovat nuorempia kuin ennen. Viime vuonna huumeisiin kuoli noin 80 henkilöä, jotka olivat alle 25-vuotiaita.

Huumeiden käyttö on yleistynyt maakunnissa.

Tällä kartalla näkyy 8 paikkakuntaa, joilla kuoli viime vuonna eniten nuoria huumeiden käyttäjiä.

Nuorten huumeiden käyttö on lisääntynyt.

Tilanne näkyy poliisin työssä, sanoo rikoskomisario **Janne Kyllönen**.

*"Enemmän ja enemmän nuoret on ne, joita tuolla kadulla vastaan tulee, ja jotka jollain tavalla ovat huumausaineisiin sekaantuneet."*

Huumenuorien on vaikea saada apua.

Nuorisotyöntekijät sanovat, että huumenuoria on vaikea tavoittaa.

Onnettomuustutkintakeskus sanoo, että Suomessa ei ole riittäviä palveluita auttamaan huumenuoria.

## USA:n vaaliväittelyt

Lopuksi ulkomaanuutinen.

USA:ssa on pidetty varapresidenttiehdokkaiden vaaliväittely.

Republikaanien **JD Vance** ja demokraattien **Tim Walz** väittelivät CBS-kanavan lähetyksessä.

Aiheita olivat esimerkiksi Lähi-itä, USA:n maahanmuuttopolitiikka ja aselait.

USA:ssa on pidetty varapresidenttiehdokkaiden vaaliväittely.

Väittely sujui kohteliaasti ja asiallisesti.

USA:n presidentinvaaleihin on 5 viikkoa.

## Sää

Vielä sääennuste.

Torstaina paistaa aurinko.

Lännessä auringonpaisteessa on lämmin.

Idässä on paksu pilvi, josta voi sataa vähän vettä.

Pohjoisessa sataa illalla räntää.

