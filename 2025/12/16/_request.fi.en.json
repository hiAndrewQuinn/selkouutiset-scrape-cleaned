{
   "format" : "text",
   "q" : [
      "# TV | Selkouutiset | tiistai 16.12.2025",
      "",
      "Ukrainan rauhanneuvottelut. Suomalaisten tulot. Joulupata. Keskiviikon sää.",
      "",
      "## Ukrainan rauhanneuvottelut",
      "",
      "Aluksi aiheena on Ukraina.",
      "",
      "Ukrainan rauhanneuvottelut ovat edistyneet.",
      "",
      "Ukrainan tilanteesta neuvoteltiin kaksi päivää Berliinissä, Saksassa. Paikalla olivat Ukraina, Yhdysvallat ja Euroopan johtajia.",
      "",
      "Presidentti **Alexander Stubb** sanoo, että rauhansopimus on lähempänä kuin koskaan aiemmin.",
      "",
      "Stubbin mukaan on tärkeää, että Yhdysvallat haluaa tukea Ukrainaa.",
      "",
      "Ukrainan rauhanneuvottelut ovat edistyneet.",
      "",
      "Venäjä ei kuitenkaan ollut mukana Berliinin neuvotteluissa.",
      "",
      "## Suomalaisten tulot",
      "",
      "Sitten uutinen suomalaisten tuloista.",
      "",
      "Suomen suurimmat tulot olivat viime vuonna Espoon Westendin asukkailla.",
      "",
      "Westendin asukkaiden vuositulot olivat keskimäärin 58 000 euroa.",
      "",
      "Pääkaupunkiseudun ulkopuolella hyvätuloinen alue on tässä näkyvä Oulun Hiukkavaara.",
      "",
      "Siellä asukkaiden vuositulot olivat keskimäärin yli 40 000 euroa.",
      "",
      "Tuloja voi katsoa postinumeron avulla Ylen tulokoneesta. Se löytyy osoitteesta yle.fi.",
      "",
      "Suomen suurimmat tulot olivat viime vuonna Espoon Westendin asukkailla.",
      "",
      "## Joulupata",
      "",
      "Lopuksi aiheena on hyväntekeväisyys.",
      "",
      "Perinteinen joulupatakeräys on jälleen alkanut.",
      "",
      "Pelastusarmeija kerää joulupatojen avulla rahaa esimerkiksi köyhille lapsiperheille ja eläkeläisille.",
      "",
      "Rahalla hankitaan ruokaa tai lahjakortteja.",
      "",
      "**Heikki Naski** on vapaaehtoisena patavahtina Kotkassa:",
      "",
      "– Tämä antaa hyvän joulumielen. Tästäkö se joulu alkaa? Tästä joulu alkaa.",
      "",
      "Perinteinen joulupatakeräys on jälleen alkanut.",
      "",
      "Pelastusarmeijan joulupata voi löytyä esimerkiksi torilta, kauppakeskuksesta tai ison kaupan edustalta.",
      "",
      "## Keskiviikon sää",
      "",
      "Vielä sääennuste.",
      "",
      "Sää jatkuu lauhana.",
      "",
      "Maan länsiosassa sataa monin paikoin vettä.",
      "",
      "Idässä ja pohjoisessa on enimmäkseen poutaa.",
      "",
      "Lämpötila vaihtelee etelän +7 ja pohjoisen noin -10 asteen välillä."
   ],
   "target" : "en",
   "source" : "fi"
}
