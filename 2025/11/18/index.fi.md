# TV | Selkouutiset | 18.11.2025

Turvapaikkahakemukset. Elinkeinoelämän keskusliitto. Teemu Pukki. Keskiviikon sää.

## Turvapaikkahakemukset

Aluksi uutinen turvapaikkahakemuksista.

Vuoden 2023 turvapaikkahakemuksien käsittely jatkuu edelleen.

Suomeen tuli noin 1300 turvapaikanhakijaa itärajan yli vuonna 2023.

Yli 200 turvapaikkahakemusta odottaa vielä käsittelyä.

Laki sanoo, että turvapaikkahakemus pitää käsitellä 6 kuukaudessa.

Maahanmuuttovirasto sanoo, että käsittely on hidasta, koska hakijoita tuli paljon.

Vuoden 2023 turvapaikkahakemuksien käsittely jatkuu edelleen.

Loput päätökset tehdään tämän vuoden loppuun mennessä.

Monet turvapaikanhakijat ovat jo lähteneet Suomesta, koska hakemuskäsittely on kestänyt kauan.

## EK:n uusi johtaja

Nyt työmarkkinauutinen.

Elinkeinoelämän keskusliiton EK:n johtajaksi on valittu **Minna Helle**.

Helle on ensimmäinen nainen, josta tulee EK:n johtaja.

Hän aloittaa työn huhtikuussa.

EK:n nykyinen johtaja **Jyri Häkämies** jää silloin eläkkeelle.

Elinkeinoelämän keskusliiton EK:n johtajaksi on valittu Minna Helle.

EK on Suomen suurin firmojen eli työnantajien järjestö. Se vaikuttaa moniin työelämän sääntöihin Suomessa.

Tällä hetkellä Minna Helle on Teknologiateollisuuden toimitusjohtaja.

Aiemmin hän on ollut esimerkiksi valtakunnansovittelija ja Tehyn edunvalvontajohtaja.

## Teemu Pukin viimeinen maajoukkuepeli

Lopuksi urheilu-uutinen.

Jalkapalloilija **Teemu Pukki** pelasi eilen viimeisen maajoukkuepelin.

Peli oli Pukille hieno jäähyväispeli. Hän teki pelissä myös maalin.

Pukki myös antoi **Niklas Pyyhtiälle** hienon syötön, josta Pyyhtiä teki maalin.

Suomi voitti Andorran 4-0.

Jalkapalloilija Teemu Pukki pelasi eilen viimeisen maajoukkuepelin.

Pukki oli pelin jälkeen tyytyväinen.

*”Ihan mahtava kokemus. Sain sen maalin, mitä halusin ja voiton.”*

Pukki pelasi maajoukkueessa melkein 17 vuotta ja yhteensä 133 maajoukkuepeliä.

## Keskiviikon sää

Vielä sääennuste.

Keskiviikkona on enimmäkseen poutaa eli ei sada.

Enimmäkseen on pilvistä.

Pilvisyys voi rakoilla Lapissa ja etelässä.

Lämpötila on -2 ja -10 asteen välillä, Lapissa jopa -20 astetta.
