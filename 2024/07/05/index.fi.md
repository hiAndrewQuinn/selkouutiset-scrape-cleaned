# TV \| Selkouutiset \| perjantaina 5.7.2024

Britannian vaalit \| Vedenjakelu \| Muotoilu \| Sää

## Britannian vaalit

Britanniassa työväenpuolue on voittanut parlamenttivaalit.

Työväenpuolueen kilpailija konservatiivipuolue taas hävisi vaalit. Konservatiivipuolue oli Britanniassa vallassa 14 vuotta.

Vaalituloksen takia Britannian pääministeri vaihtuu. Uusi pääministeri on työväenpuolueen johtaja Keir Starmer.

Työväenpuolueen voitto Britannian parlamenttivaaleissa oli tosi iso. Britannian parlamentissa on 650 paikkaa, joista työväenpuolue saa ainakin 410.

Valta vaihtuu, koska monen britannialaisen mielestä asiat eivät ole hyvin. Esimerkiksi hinnat ovat nousseet ja julkiset palvelut ovat heikentyneet.

## Vedenjakelu

Tuntemattomat ihmiset ovat murtautuneet moniin vesitorneihin Etelä-Suomessa.

Murtoja tai murtoyrityksiä on ollut myös vesilaitoksissa.

Viranomaiset ovat murtojen takia huolissaan. Kukaan ei tiedä mistä murroissa on kysymys.

Tuntemattomat ihmiset ovat murtautuneet moniin vesitorneihin.

Murrot ovat vakava asia, koska joku voi yrittää häiritä vedenjakelua.

Vesitornien ja vesilaitosten turvallisuutta yritetään nyt parantaa. Poliisi tutkii murtoja.

## Muotoilu

Urjalassa Pirkanmaalla on uusi lasinäyttely. Näyttelyssä on esillä muotoilija Oiva Toikan lasilintuja.

Näyttely on Nuutajärven lasikylässä kauniissa ympäristössä. Lasikylässä tehtiin lasiesineitä jo 1700-luvulla.

Uudessa lasinäyttelyssä on muotoilija Oiva Toikan lasilintuja. Toikan lasilinnut olivat suosittuja lahjoja etenkin 1980-luvulla.

Oiva Toikka teki erilaisia lasilintuja valtavan määrän.

## Sää

Vielä sääennuste. Huomenna lauantaina etelässä sataa ja ukkostaa välillä.

Aurinko paistaa pohjoisessa. Lämpötila on vähän alle 20 astetta.

