# Radio \| Uutisviikko selkosuomeksi \| lauantai 3.5.2025

Putkiremontti

Uutisviikon aihe on kodin putkiremontti.

Perinteinen putkiremontti kestää kauan ja on kallis. Uudet nopeat menetelmät eivät ole olleet kestäviä.

## Perinteinen putkiremontti

![Keskimääräinen putkien elinkaari on n. 30--50 vuotta. Kuva: Yle](https://images.cdn.yle.fi/image/upload/c_crop,h_540,w_960,x_0,y_0/ar_1.7777777777777777,c_fill,g_faces,h_431,w_767/dpr_1.0/q_auto:eco/f_auto/fl_lossy/v1399553862/17-4058536b7effb2ede)

Suomalaiset puhuvat paljon putkiremonteista. Putkiremontti eli linjasaneeraus talossa on iso korjaus ja maksaa paljon.

Perinteisessä putkiremontissa kaikki talon ja asunnon vesiputket ja viemäriputket puretaan ja uusitaan. Samalla uusitaan kylpyhuoneet ja niiden vesieristykset ja laatat.

Remontti maksaa yleisesti 500--1500 euroa asunnon neliömetriltä. Esimerkiksi 80 neliön asunnossa hinta voi olla noin 40 000--120 000 euroa.

## Uudet menetelmät

![Kaapelikameralle etsitään vikoja putkesta. Kuva: Juha-Petri Koponen / Yle](https://images.cdn.yle.fi/image/upload/c_crop,h_3078,w_5472,x_0,y_256/ar_1.7777777777777777,c_fill,g_faces,h_431,w_767/dpr_1.0/q_auto:eco/f_auto/fl_lossy/v1745561930/39-1455678680b276588095)

Putkiremonin uusi tekniikka tarkoittaa sitä, että putkia ei uusita.

Ruiskuvalussa vanhan putken pinta päällystetään.

Toinen keino on sukitus. Siinä putken sisään asennetaan pinta, joka muistuttaa sukkaa.

Uudessa tekniikassa kylpyhuonetta ei tarvitse purkaa. Siksi se on halvempi. Asukkaat voivat asua kodissa remontin ajan.

## Kiinteistöliitto uusista menetelmistä

![Perinteisessä putkiremontissa kylpyhuone puretaan kokonaan. Kuva: Joni Tammela / Yle](https://images.cdn.yle.fi/image/upload/c_crop,h_3078,w_5472,x_0,y_306/ar_1.7777777777777777,c_fill,g_faces,h_431,w_767/dpr_1.0/q_auto:eco/f_auto/fl_lossy/v1704975799/39-1226569659fdb7f96c39)

Nyt on huomattu, että putkien pinnoitukset eivät kestä kauaa. Kiinteistöliitto kertoo, että putkiremontteja on jouduttu tekemään melko pian uudestaan.

Esimerkiksi taloyhtiössä Lahden Mukkulassa tehdään jo uutta viemäriremonttia. Edellinen remontti tehtiin ruiskuvalulla 13 vuotta sitten.

Pian putkissa huomattiin vuotoja ja tukoksia.

Pinnoitettuja putkia ei voi pinnoittaa uudelleen. Siksi uusi remontti on kallis perinteinen putkiremontti. Siinä kaikki vanha puretaan.

Taloyhtiöllä voi olla vielä pankkilainaa vanhasta remontista, kun taas pitää ottaa uutta lainaa.

## Tekniikka kehittyy

![Putkien sisäpinnoituksia korjataan kiihtyvää tahtia. Kuva: Juha-Petri Koponen / Yle](https://images.cdn.yle.fi/image/upload/c_crop,h_2718,w_4832,x_0,y_285/ar_1.7777777777777777,c_fill,g_faces,h_431,w_767/dpr_1.0/q_auto:eco/f_auto/fl_lossy/v1745560142/39-1455661680b21877d980)

Yle on haastatellut asiantuntijoita putkiremonttien uusista menetelmistä. He sanovat, että asennus ei ole aina ollut ammattitaitoista. Uusi menetelmä vaatii paljon harjoittelua.

Etelä-Suomen Sukitusvalvonta kertoo, että nyt on laadukkaita tuotteita ja asentajat osaavat pinnoittaa putket oikein.

Monet taloyhtiöt haluavat kuitenkin perinteisen putkiremontin, koska niistä on pitkä kokemus.

Uutisviikon aihe oli putkiremontti.

Perinteinen putkiremontti kestää pitkään ja maksaa paljon. Uudet nopeat menetelmät eivät kuitenkaan ole olleet kestäviä.

