# TV | Selkouutiset | maanantai 2.6.2025

Neuvottelut rauhasta Ukrainaan. Finnairin lennot. Lasten puhelimet. Sää.

## Neuvottelut rauhasta Ukrainaan

Ensin uutinen sodasta Ukrainassa.

Venäjä ja Ukraina keskustelevat Turkissa tänään maanantaina. Venäjä ja Ukraina keskustelevat siitä, millä ehdoilla Ukrainan sota loppuu.

Ukraina haluaa heti tulitauon. Venäjä ei ole kertonut, millaisia ehtoja sillä on.

Ukraina tuhosi viikonloppuna Venäjän lentokoneita. Asiantuntijat uskovat, että tämä voi vaikuttaa Venäjän ja Ukrainan keskusteluihin rauhasta.

Venäjä ja Ukraina aloittavat uudet keskustelut rauhasta. Venäjä hyökkäsi Ukrainaan vuonna 2022.

## Finnairin lennot

Nyt uutinen Finnairin lennoista.

Lentofirma Finnair peruu taas lentoja.

Finnair peruu tänään maanantaina noin 50 lentoa. Syynä on Ilmailualan unionin lakko.

Finnair on perunut lakon takia lentoja jo monta kertaa aikaisemmin.

Ilmailualan unionin seuraava lakko on keskiviikkona.

Finnair peruu tänään maanantaina noin 50 lentoa.

Ilmailualan unioni hylkäsi viime viikolla sovintoesityksen työriitaan.

## Lasten puhelimet

Seuraavaksi uutinen lasten puhelimista.

Vanhemmat ostavat lapsille vähemmän älypuhelimia kuin ennen.

Aikaisemmin suuri osa vanhemmista osti ekaluokkalaiselle lapselle älypuhelimen. Nyt vain noin joka 3. ekaluokkalainen saa oman älypuhelimen.

Tiina Turu on sitä mieltä, että ekaluokkalaiselle ei kannata ostaa älypuhelinta:

*-Ei.*

*-Ja miksi?*

*-Mun mielestä ekaluokkalainen ei tarvitse vielä puhelimia.*

Vanhemmat ostavat lapsille vähemmän älypuhelimia kuin ennen. Nyt vanhemmat ostavat lapselle usein esimerkiksi kellopuhelimen. Moni vanhempi ei osta ekaluokkalaiselle mitään puhelinta.

## Sää

Vielä sääennuste.

Tiistaina sää vaihtelee.

Monin paikoin voi sataa vettä. Monin paikoin on myös poutaa. Päivän aikana voi ukkostaa. Lämpötila vaihtelee 10 ja 20 asteen välillä. Tuuli on heikkoa.
