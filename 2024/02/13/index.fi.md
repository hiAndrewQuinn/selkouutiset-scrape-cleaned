# TV \| Selkouutiset \| tiistai 13.2.2024

Päiväkotien lakko. Stubb Firenzessä. Laskiainen. Sää.

(Videossa tekstitys ei toimi. Voit lukea tekstit alta.)

## Päiväkotien lakko

Ensin lakkouutinen.

Monet päiväkodit ovat kiinni lakon takia.

Lakko alkoi tänään tiistaina ja jatkuu vielä huomenna keskiviikkona.

Monet päiväkotien työntekijät ovat siis poissa töistä 2 päivää.

Lakko sulkee päiväkoteja Helsingin seudulla ja monissa muissa suurissa kaupungeissa.

Monet päiväkodit ovat kiinni lakon takia.

Suomessa on nyt paljon lakkoja. Lakot ovat poliittisia.

Työntekijöiden ammattiliitot vastustavat lakoilla hallituksen suunnitelmia.

Ammattiliitot sanovat, että hallitus aikoo heikentää sosiaaliturvaa ja työntekijöiden oikeuksia.

## Stubb Firenzessä

Sitten aiheena Suomen seuraava presidentti Alexander Stubb.

Tämä on italialainen Firenzen kaupunki, jossa Stubb on tehnyt töitä viime vuodet. Hän on ollut johtaja ja professori Euroopan yliopistoinstituutissa.

Ylen toimittaja Jenna Vehviläinen kävi kysymässä Stubbin työkavereilta Firenzessä, millainen mies Stubb on.

Työkaverit kertovat, että Stubb elää terveellisesti. Firenzessä hän meni nukkumaan illalla kello 9, heräsi aamulla kello 5 ja tuli töihin pyörällä.

Töissä Stubbilla oli aikaa myös opiskelijoille.

Lopuksi menemme vielä Stubbin lounaspaikkaan Firenzessä. Tässä on Stubbin lempiannos, jossa on avokadoa, pinaattia, pajuja, kananmunaa ja tortillaa.

## Laskiainen

Sitten aiheena laskiainen.

Tänään on laskiaistiistai, eli on aika laskea mäkeä.

Laskiaistapahtumia on eri puolilla Suomea.

Esimerkiksi Helsingissä opiskelijat ovat tänään järjestäneet laskiaisriehan Kaivopuistossa.

Laskiaistapahtumissa syödään hernekeittoa ja laskiaispullia.

Suomessa on laskiainen samaan aikaan, kun monissa muissa maissa on karnevaali.

Idea on sama eli iloinen juhla ennen paastoa. Paasto on kristillisessä perinteessä ennen pääsiäistä.

## Sää

Vielä sääennuste.

Lunta sataa suuressa osassa maata. Lunta sataa 2-10 senttimetriä.

Idässä pilvisyys vaihtelee.

Lämpötila on etelässä lähellä nollaa.

Idässä ja pohjoisessa on -15 astetta.

Tuuli on puuskaista.

