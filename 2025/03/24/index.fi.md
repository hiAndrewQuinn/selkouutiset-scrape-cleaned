# TV \| Selkouutiset \| maanantai 24.3.2025

Poliisien lakko. Väestönsuojat. Suomalaisten omaisuus. Sää.

## Poliisien lakko

Ensin aiheena poliisien lakko.

Poliisit menevät ehkä lakkoon.

Poliisien järjestö sanoo, että lakko on jo melkein varma asia.

Edellisen kerran poliisit olivat Suomessa lakossa melkein 50 vuotta sitten.

Poliisien työnantaja on valtio.

Valtion ja sen työntekijöiden palkkaneuvottelut ovat jumissa.

Poliisit menevät ehkä lakkoon.

Jos poliisien lakko tulee, se ei tarkoita, että kaikki poliisit lopettavat työt.

Laki sanoo, että lakko ei saa aiheuttaa vaaraa ihmisten turvallisuudelle.

Osa poliiseista jää siis töihin, jos lakko tulee.

## Väestönsuojat

Sitten aiheena väestönsuojat.

Väestönsuojat kiinnostavat nyt suomalaisia.

Syy on se, että turvallisuuden tilanne on heikentynyt.

Ihmiset menevät väestönsuojaan yleensä sota-aikana, jos tulee ilma-hyökkäys.

Esimerkiksi Helsingin Merihaassa on uusi ja tosi hieno väestönsuoja.

Merihaan väestönsuojaan mahtuu ainakin 6 000 ihmistä.

Siellä on 400 vessaa, joissa on ilmastointi.

Väestönsuojat kiinnostavat nykyään ihmisiä.

Helsingissä väestönsuojien tilanne on hyvä.

Kaikille helsinkiläisille on tilaa Helsingin väestösuojissa.

Laki sanoo, että kaikkiin yli 1200 neliömetrin rakennuksiin pitää rakentaa väestönsuoja.

Siksi esimerkiksi omakotitaloissa on harvoin väestönsuoja.

## Suomalaisten omaisuus

Sitten aiheena suomalaisten omaisuus.

Suomalaisten omaisuuden arvo on laskenut viime vuosina.

Se tarkoittaa, että suomalaiset ovat köyhempiä kuin ennen.

Tärkein syy omaisuuden arvon laskuun on asuntojen hinta.

Asunto on yleensä arvokkain asia, minkä tavallinen suomalainen omistaa.

Suomalainen köyhtyy, kun hänen asunnon hinta laskee.

## Sää

Vielä sääennuste.

Tiistaina idässä ja etelässä sataa vettä. Itä-Lapissa sataa lunta.

Muualla maassa ei sada ja aurinko voi paistaa.

Lämpötila on koko maassa +1:n ja +5 asteen välillä.

