# TV \| Selkouutiset \| maanantai 22.1.2024

Ennakkoäänestys. Presidenttien kotimuseot. Suomea liikkumalla. Sää.

## Ennakkoäänestys

Ensin uutinen presidentinvaaleista.

Presidentinvaalien ennakkoäänestys on vilkasta.

Yli miljoona suomalaista kävi äänestämässä ennakkoon sunnuntaihin mennessä.

Ennakkoäänestyspaikat ovat auki vielä tänään maanantaina ja huomenna tiistaina.

Ennakkoäänestyspaikkoja on esimerkiksi kauppakeskuksissa ja kirjastoissa.

Ennakkoäänestys on tärkeä erityisesti kaikille, jotka eivät pääse äänestämään vaalipäivänä esimerkiksi työn tai matkan takia.

Vaalipäivä on ensi sunnuntai.

Presidentinvaalien ennakkoäänestys jatkuu.

Lisää tietoa vaaleista on ohjelmassa [Uutisviikko selkosuomeksi](https://yle.fi/a/74-20070449){.aw-iao6s4 .drtaeR .yle__article__link role="link"}. Se löytyy osoitteesta yle.fi/selkouutiset, kohdasta Kaikki lähetykset.

Vaalitietoa selkosuomeksi on myös osoitteissa [selkokeskus.fi](https://selkokeskus.fi/){.aw-iao6s4 .drtaeR .yle__article__link role="link"} ja [vaalit.fi](https://vaalit.fi/etusivu){.aw-iao6s4 .drtaeR .yle__article__link role="link"}.

## Presidenttien kotimuseot

Sitten aiheena entiset presidentit.

Entiset presidentit kiinnostavat suomalaisia.

Nyt presidentinvaalit vielä lisäävät kiinnostusta.

Tämä on Tamminiemi Helsingissä.

Tamminiemi oli presidentti Urho Kekkosen ja Sylvi Kekkosen koti. Nykyään Tamminiemi on museo.

Tamminiemestä kerrotaan, että kävijät kysyvät usein, miksi Urho ja Sylvi Kekkosella oli eri makuuhuoneet.

Presidentit kiinnostavat suomalaisia.

Tässä on Mannerheim-museo Helsingissä.

Talossa asui presidentti ja marsalkka Mannerheim. Esimerkiksi Mannerheimin yksinkertainen kenttävuode kiinnostaa kävijöitä aina.

## Suomea liikkumalla

Sitten aiheena suomen kieli.

Suomen kieltä voi oppia myös liikkumalla.

Esimerkiksi Lappeenranta järjestää liikuntaa maahanmuuttajille. Tässä kokeillaan lumikenkiä.

Kaikki uskaltavat puhua suomea ryhmässä, jossa treenataan ja pidetään hauskaa yhdessä.

Samalla maahanmuuttajat oppivat tuntemaan suomalaista kulttuuria.

(Sofia Dilshat, Lappenranta)

*Tää on tosi hauskaa. Se on mun ensimmäinen kerta kokeilla nämä lumikengät. Se on tosi mukavaa.*

## Sää

Vielä sääennuste.

Sää lauhtuu eli lämpenee.

Lumipyry on huomenna pohjoisessa. Lunta voi sataa 10 cm. Etelässä on jo poutaa eli ei sada.

Huomenna on tosi märkää ja maa on liukas.

