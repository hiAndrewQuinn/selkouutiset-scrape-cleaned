# TV | Selkouutiset | tiistai 2.12.2025

Hoitoalan työpaikat. Nuorten huolet. Kirjavienti. Keskiviikon sää.

## Hoitoalan työpaikat

Aluksi uutinen hoitoalan työpaikoista.

Hyvinvointialueet aikovat irtisanoa tuhansia työntekijöitä.

Lapin hyvinvointialue kertoi eilen, että se ehkä irtisanoo 365 työntekijää.

Myös Etelä-Karjalassa, Keski-Suomessa ja Pirkanmaalla voi loppua satoja hoitoalan työpaikkoja.

Hyvinvointialueet irtisanovat työntekijöitä, koska niiden on pakko säästää rahaa.

Hyvinvointialueet aikovat irtisanoa tuhansia työntekijöitä.

Ammattiliitto Tehy sanoo, että hyvinvointialueet ovat käyneet tänä vuonna yli 60 muutosneuvottelua.

## Nuorten huolet

Seuraavaksi aiheena on nuorten huolet.

Suomalaiset nuoret ovat huolestuneita sodasta ja köyhyydestä.

Nuoria huolestuttaa myös ilmastokriisi. Moni myös pelkää, että he eivät löydä työpaikkaa.

Tämä selviää Lasten ja nuorten säätiön kyselystä. Kyselyyn vastasi 2400 nuorta.

Yli puolet nuorista luottaa, että tulevaisuus on hyvä. Luottamus Suomen tulevaisuuteen on kuitenkin vähentynyt.

Suomalaiset nuoret ovat huolestuneita sodasta ja köyhyydestä.

Asiantuntijan mukaan on tärkeää, että nuoret voivat puhua huolista.

## Kirjavienti

Lopuksi aiheena on kirjavienti.

Suomi myy ulkomaille vähemmän kirjoja kuin muut Pohjoismaat.

Pohjoismaiden kirjallisuusvientiä on vertailtu nyt ensimmäistä kertaa.

Eniten kirjoja vie ulkomaille Ruotsi. Sen jälkeen tulevat Norja ja Tanska.

Suomi on kirjaviennissä vasta sijalla 4.

Suomi myy ulkomaille vähemmän kirjoja kuin muut Pohjoismaat.

Suomen kirjaviennin arvo oli viime vuonna 3 miljoonaa euroa. Suomi myy ulkomaille erityisesti lasten- ja nuortenkirjoja.

## Keskiviikon sää

Vielä sääennuste.

Keskiviikkona on runsaasti pilviä. Päivällä voi sataa vähän.

Pohjois-Lapissa on pakkasta. Muualla lämpötila on nollan yläpuolella.
