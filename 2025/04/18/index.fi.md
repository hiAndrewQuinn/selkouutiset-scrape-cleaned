# TV \| Selkouutiset \| torstai 17.4.2025

Viinin myynti. Hammashoito. Pääsiäinen. Perjantain sää.

## Viinien myyntipaikat

Aluksi uutinen politiikasta.

Hallitus on selvittänyt viinien myynnin vapauttamista. Sevityksessä tutkittiiin 3 eri mallia.

Yksi malli on, jos viinien myynti sallitaan ruokakaupoissa.

Toinen malli on, jos viinien myynti sallitaan ravintoloista kotiin.

Kolmas malli on, jos viinien myynti sallitaan yksityisissä viinikaupoissa.

Nyt viiniä saa myydä vain Alkossa. Jos myynti sallitaan myös muualla, siitä on sekä hyötyä että haittaa. Näin sanoo selvityshenkilö **Antti Neimala**.

Viiniä on helppo ostaa ja hinnat voivat laskea, jos myyntipaikat lisääntyvät.

Silloin kuitenkin alkoholin haitat kasvavat. Haitat kerääntyvät niille ihmisille, jotka juovat paljon alkoholia.

Hallitus on selvittänyt viinien myynnin vapauttamista.

Asia on poliittisesti vaikea. Esimerkiksi kristillisdemokraatit vastustavat viinien myynnin vapauttamista.

## Kiertävä hammaslääkäri

Nyt uutinen nuorten hammashoidosta.

Suomessa kokeillaan kiertävää hammaslääkäriä kouluissa.

Tämä hammaslääkärin tuoli, lamppu ja muut välineet mahtuvat isoon laukkuun.

Tässä ne on tuotu tavalliseen koulun luokkaan.

Oppilaiden on helppo tulla hammastarkastukseen. Oppitunnilta ei tarvitse olla pois pitkään ja vanhempien aikaa ei kulu lapsen kuljettamiseen.

Kiertävää hammaslääkäriä kokeillaan Kymenlaakson kouluissa.

4\. luokkalainen **Ohto Bäckström** tykkäsi, kun hammastarkastus tehtiin koululla.

*"Tää on mun mielestä paljon parempi kuin se, että pitäisi lähteä jonnekin koulusta pois."*

## Pääsiäinen

Lopuksi asiaa pääsiäisestä.

Tänään kiirastorstaina on pääsiäisen menoliikenteen vilkkain päivä.

Myös huomenna perjantaina liikenne on vilkasta aamupäivällä.

Monet suomalaiset matkustavat pääsiäisenä esimerkiksi sukulaisten luo, mökille tai hiihtokeskuksiin.

Pääsiäinen vaikuttaa myös moniin palveluihin.

Pitkäperjantaina ja pääsiäismaanantaina esimerkiksi virastot ja pankit ovat kiinni. Kauppakeskukset ovat auki, mutta niiden aukioloaika voi olla lyhyempi kuin arkena.

**Selkouutisten seuraava tv-lähetys on tiistaina 22. huhtikuuta.**

## Perjantain sää

Vielä sääennuste.

Etelässä ja idässä paistaa perjantaina aurinko.

Muualla on pilvistä. Lapissa tulee muutamia vesisateita.

Lämpötila voi kohota etelässä lähelle 25 astetta.

Viikonloppuna sää viilenee ja muuttuu paikoin sateisemmaksi.

