# Radio \| Uutisviikko selkosuomeksi \| lauantai 11.5.2024

Eurovaalit.

Eurovaaleihin on aikaa kuukausi. Ne ovat tosi tärkeät vaalit.

Eurovaaleissa valitaan Suomen edustajat Euroopan unionin eli EU:n parlamenttiin.

Nyt kerromme, miksi eurovaalit ovat tärkeät.

## Isot vaalit

![EU:n parlamentti on Brysselissä. Kuva: Mimmi Nietula / Yle](https://images.cdn.yle.fi/image/upload/c_crop,h_3078,w_5472,x_0,y_260/ar_1.7777777777777777,c_fill,g_faces,h_431,w_767/dpr_1.0/q_auto:eco/f_auto/fl_lossy/v1715174150/39-1282232663b7948d6e41)

Eurovaalit järjestetään kerran viidessä vuodessa.

Eurovaaleissa valitaan Euroopan unionin eli EU:n parlamentti, jossa on 750 edustajaa Euroopan eri maista. EU:n parlamentissa on 15 suomalaista.

Yli 350 miljoonaa ihmistä saa äänestää eurovaaleissa.

EU:n parlamentilla on paljon valtaa, kun EU tekee lakeja. Ne lait vaikuttavat paljon meidän kaikkien elämään.

## Suosituimmat puolueet

![Eurovaaleissa suosituin puolue on kokoomus, 2. suosituin on SDP, 3. suosituin on perussuomalaiset, ja 4. suosituin on keskusta. Kuva: Dmitry Rukhlenko / AOP, Silja Viitala / Yle ja eduskunta, grafiikka: Nanna Särkkä / Yle](https://images.cdn.yle.fi/image/upload/c_crop,h_2160,w_3840,x_2160,y_0/ar_1.7777777777777777,c_fill,g_faces,h_431,w_767/dpr_1.0/q_auto:eco/f_auto/fl_lossy/v1714632055/39-12786506630d7f849a3d)

Eurovaalit ovat lähellä.

Ylen kysely kertoo, että Suomessa kokoomus on eurovaalien suosituin puolue. Kokoomus sanoo, että EU:n pitää olla vahvempi taloudessa.

Kokoomus ajattelee, että jos EU ei ole vahva taloudessa, se ei ole vahva turvallisuudessa.

Eurovaalien 2. suosituin puolue on SDP. SDP:n mielestä Euroopassa on puolueita, jotka vastustavat demokratiaa. SDP aikoo toimia näitä puolueita vastaan.

Eurovaalien 3. suosituin puolue ovat perussuomalaiset. Perussuomalaiset tykkäävät EU:sta vähemmän kuin muut isot puolueet.

Kokoomus, SDP ja perussuomalaiset kaikki haluavat, että EU auttaa Ukrainaa, johon Venäjä hyökkäsi kaksi vuotta sitten.

## Laitaoikeisto

Eurovaaleihin on aikaa neljä viikkoa.

Kyselyt Euroopassa kertovat, että monessa Euroopan maassa laitaoikeiston puolueet saavat ehkä lisää paikkoja EU:n parlamentissa.

Laitaoikeiston puolueet eivät tykkää Euroopan unionista. Ne ajattelevat myös, että maahanmuutto ei ole hyvä asia.

Monet laitaoikeiston puolueet eivät halua auttaa Ukrainaa, johon Venäjä hyökkäsi vuonna 2022.

Ylen eurovaalikone on nyt auki. Eurovaalikoneessa voit katsoa, kuka on sinulle paras ehdokas eurovaaleissa.

## Kertaus

Tällä kertaa Uutisviikon aihe on ollut eurovaalit. Kerrataan vielä tärkeimmät asiat.

Eurovaalit ovat kuukauden kuluttua.

Eurovaaleissa Euroopan parlamenttiin valitaan 15 suomalaista.

Euroopan parlamentilla on paljon valtaa meidän elämään.

Tämä oli Uutisviikko selkosuomeksi, tavataan taas. Kuulemiin!

[Tästä linkistä pääset Ylen eurovaalikoneeseen](https://vaalikone.yle.fi/vaalikone/eurovaalit2024).

