# TV | Selkouutiset | perjantai 8.8.2025

Kuivuus. Tekonivelleikkaukset. Äitiyspakkaukset. Sää.

## Kuivuus

Aluksi uutinen kuivuudesta.

Suomessa aletaan varautua kuivuuteen.

Maatalousministeriö on tehnyt ensimmäistä kertaa suunnitelmia kuivuusriskien hallintaan. Suomen ympäristökeskus kertoo, että Suomessakin voi antaa kuivuusvaroituksia.

Tällä vihannesviljelmällä Mikkelissä kuivuutta on torjuttu jo kauan. Rannassa on pumppu, ja vesi menee putkea pitkin pellon reunaan. Sieltä vesi johdetaan pellolle.

Suomessa aletaan varautua kuivuuteen.

Esimerkiksi vuonna 2018 oli kuivuuskausi. Se aiheutti yli 400 miljoonan euron tappiot pelkästään maataloudelle.

## Tekonivelleikkaukset

Nyt terveysuutinen.

Jonot tekonivelen leikkaukseen ovat pitkiä.

Esimerkiksi Pohjois-Savossa leikkausjono on ollut enimmillään 16 kuukautta. Nyt leikkaukseen pääsee noin puolessa vuodessa.

Hyvivointialue on ostanut leikkauspalveluja yksityisestä terveydenhoidosta Mehiläiseltä.

Jonot tekonivelen leikkaukseen ovat pitkiä.

Ruuhkaa yritetään purkaa ympäri Suomea.

## Äityspakkaukset

Nyt vauvojen määrästä.

Suomessa on syntynyt tänä ja viime vuonna vähemmän vauvoja kuin luultiin. Siksi Kela jakaa edelleen vain viime vuoden äitiyspakkauksia.

Kela miettii nyt, voiko vuosinumerot jättää pois. Jotkut pettyvät, kun he eivät saa uusinta pakkausta.

Äitiyspakkaus on avustus, joka annetaan äidille tai adoptioäidille, joka asuu Suomessa.

Tänä vuonna pakkauksessa on 36 tuotetta.

Vauvoja on syntynyt niin vähän, että nyt jaetaan viime vuoden äitiyspakkauksia.

Äitiysavustus annettiin ensimmäisen kerran vähävaraisille vuonna 1937. Vuodesta 1949 sen ovat saaneet kaikki äidit.

Pakkauksen arvon voi ottaa myös rahana. Se on nyt 170 euroa.

Suurin osa äideistä valitsee äitiyspakkauksen.

## Sää

Vielä sääennuste.

Huomenna on tavallista kesäsäätä. Välillä sataa ja välillä paistaa aurinko.

Enemmän on aurinkoa kuin sadetta.

Pohjoisessa sataa vähän enemmän ja salamoi eli ukkonen on mahdollinen.
