# TV \| Selkouutiset \| tiistai 16.7.2024

Republikaanien puoluekokous. Digihuijaukset. Vieraslajit. Sää.

## Trumpista presidenttiehdokas

Ensin uutinen USA:sta.

Donald Trump on republikaanipuolueen presidenttiehdokas.

Asiasta päätettiin republikaanien puoluekokouksessa.

Trumpin varapresidenttiehdokas on senaattori J. D. Vance.

Kokouksessa Trumpilla oli side korvassa, koska häntä ammuttiin viikonloppuna. Muuten entinen presidentti Trump oli hyvässä kunnossa.

Donald Trump on siis republikaanipuolueen presidenttiehdokas.

USA:n presidentinvaalit ovat marraskuussa.

## Digihuijaukset

Sitten aiheena digihuijaukset.

Digihuijaukset ovat nykyään tavallisia.

Digihuijauksissa rikolliset varastavat rahaa tai tietoja esimerkiksi netin kautta.

Jopa 70 prosenttia suomalaisista kertoo, että heitä on ainakin yritetty huijata digitaalisesti.

Monet luulevat, että digihuijauksia tehdään eniten vanhuksille. Usein uhreja ovat kuitenkin nuoret. Rikolliset voivat viedä heiltä esimerkiksi salasanan tai luottokortin numeron.

(Annukka Multanen, petostorjuntayksikön asiantuntija, Nordea)

*Nuoret paljon saattaa tehdä ostoksia verkossa. Me tiedetään, että varsinkin luottokorttien numeroita ja muita korttinumeroita kalastellaan esimerkiksi valeverkkokauppojen nimissä tai nettikirppishuijauksissa.*

Digihuijaukset ovat nykyään tavallisia.

Ihmisille voidaan tarjota esimerkiksi mahdollisuutta sijoittaa rahaa hyvään kohteeseen. Todellisuudessa raha katoaa rikollisten taskuihin.

## Vieraslajit

Sitten uutinen luonnosta ja vieraslajeista.

Suomessa tehdään työtä vieraslajeja vastaan.

Tässä hävitetään kurtturuusua Pohjanmaan saaristosta. Kurtturuusu on yksi vieraslajeista.

Vieraslajit tulevat ulkomailta, ja ne vievät tilaa Suomen luonnon omilta kasveilta.

Monet vieraslajit leviävät niin tehokkaasti, että muut kasvit eivät pääse kasvamaan.

Siksi vieraslajeja halutaan hävittää.

Haitallisia vieraslajeja ei myöskään saa ostaa tai tuoda Suomeen, jotta ne eivät pääse leviämään.

Esimerkiksi kurtturuusu on levinnyt pihoilta luontoon, koska linnut syövät sen marjoja.

## Keskiviikon sää

Vielä sääennuste.

Keskiviikkona sää vaihtelee.

Lapissa voi sataa. Etelässä sataa ja ukkostaa.

Muualla on poutaa ja aurinko paistaa.

Lämpötila on koko maassa yli 20 astetta.

